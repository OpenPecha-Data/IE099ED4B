༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOKG010269
ImageGroup:
LOOKG010271
0271_
LCCN:
n/a
ISBN:
Title:
རྒྱ་རོང་དགོན་བསམ་ལྷུན་དུང་སྒྲུབ་ཆེན་མོའི་ཞལ་འདོན་ཕྱོགས་སྒྲིགས
|rgya rong dgon bsam lhun dung sgrub chen mo'i zhal 'don phyogs sgrigs
Author:
n/a
In/a
Descriptor:
Original Publication:
Place:
Publisher:
n/a;n/a
[sde dge]
b+hu d+d+ha bod rig rtsal zhabs zhu khang
[2007?]
Date:
Volume:
Total Volumes:
TBRC Pages:
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, 150 West 17th St, New York City, NY
110011, US. Comments: 2008



ནམ་སྤྲུལ་
སྔ་འགྱུར་རྒྱ་རོང་དགོན་བསམ་ལྷུན་དུང་སྒྲུབ་ཆེན་མོའི་
ཞལ་འདོན་ཕྱོགས་སྒྲིགས་བཞུགས་སོ།།
སྔ་འགྱུར་རྒྱ་རོང་བཤད་གྲྭའི་རིག་གནས་དཔེ་ཚོགས།



དེབ་འདིའི་སྦྱིན་བདག་
མཁན་པོ་འཇིགས་མེད་རྡོ་རྗེ།
འཇིག་རྟེན་གྱི་སྒྲོན་མེ།



07
རྒྱ་
ནམ་སྤྲུལ་
སྔ་འགྱུར་རྒྱ་རོང་དགོན་བསམ་ལྷུན་དུང་སྒྲུབ་ཆེན་མོའི་
ཞལ་འདོན་ཕྱོགས་སྒྲིགས་བཞུགས་སོ།།
སྔ་འགྱུར་རྒྱ་རོང་བཤད་གྲྭའི་རིག་གནས་དཔེ་ཚོགས།



བསམ་པ་ལྷུན་འགྲུབ།



•...........................
སྐུ་གསུམ་ཞིང་ཁམས་སྦྱོང་བའི་སྨོན་ལམ། ་་་་...... （74）
གུ་རུ་གཙོ་འཁོར་གསུམ་གྱི་སྨོན་ལམ་་་་་་......（78）
འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ། ་་་་ (84）
དཔལ་ཀུན་ཏུ་བཟང་པོའི་སྨོན་ལམ་་་་............. (94）
བྱམས་པའི་སྨོན་ལམ། ་་༌་་་
...... (98)
བདེ་བ་ཅན་གྱི་སྨོན་ལམ་འཕགས་པ་ཀླུ་གྲུབ་
ཀྱི་མཛད་པ།
........ (102)
ཕ་དམ་པའི་སྨོན་ལམ་སུམ་བཅུ་པ།
(107)
དཀར་གསུར་ཞིང་ཁམས་ཀུན་ཁྱབ།
་་་་་་་༌༌༌་་༌་ (108)
གསུར་མཆོད་རྐྱེན་ངན་ཀུན་གྲོལ། ། ......• (115)
དམར་གསུར་འདོད་ཡོན་རྒྱ་མཚོ། ...........• ( 118）
རྣམ་དག་བདེ་ཆེན་ཞིང་གི་སྨོན་ལམ། ་་༌༌་་་་་་་་་་༌་ (120）
བསྟན་པ་རྒྱས་པའི་སྨོན་ལམ། ......…..................(136)
རིས་མེད་བསྟན་པའི་མངའ་བདག་རྣམ་གྱི་ཞབས་བརྟན། ་༌༌(142)
ཟབ་བ• • •
• • •
༄༅། །འགྱུར་སྔགས།
ཨོཾ་སམྦྷ་ར་སམྦྷར་བྷི་མ་ན་ས་ར་མ་ཧཱ་ཛམ་བྷ་བ་ཧཱུྃ་ཕཊ་སྭཱ་ཧཱ། ལན་གསུམ།
གཟུངས་འདིའི་ཕན་ཡོན་བཀའ་གདམས་གླེཊ་བམ་ལས། དེ་ཡི་སྔོན་དུ་གཟུངས་འདི་སྦྱོར།
བྱེ་བ་འགྱུར་དུ་རྒྱལ་བས་གསུངས། ཞེས་སོ། ༈ འཕགས་པ་བཀྲ་ཤིས་བརྒྱད་པའི་ཚིགས་
སུ་བཅད་པ་བཞུགས་སོ། ལས་གང་ཞིག་རྩོམ་པ་ན་ཐོག་མར་འདི་ཚར་གཅིག་བརྗོད་ན་
དོན་གྲུབ་པ་བདེ་བ་ཡིད་བཞིན་དུ་བྱེད་པར་འགྱུར་བས་ཅི་ནས་ཡིད་ལ་བྱའོ།། ཨོཾ། སྣང་
སྲིད་རྣམ་དག་རང་བཞིན་ལྷུན་གྲུབ་པའི། བཀྲ་ཤིས་ཕྱོགས་བཅུའི་ཞིང་ན་
བཞུགས་པ་ཡི། སངས་རྒྱས་ཆོས་དང་དགེ་འདུན་འཕགས་པའི་ཚོགས།
ཀུན་ལ་ཕྱག་འཚལ་བདག་ཅག་བཀྲ་ཤིས་ཤོག སྒྲོན་མེའི་རྒྱལ་པོ་རྩལ་
བརྟན་དོན་འགྲུབ་དགོངས། བྱམས་པའི་རྒྱན་དཔལ་དགེ་གྲགས་དཔལ་
དམ་པ། ཀུན་ལ་དགོངས་པ་རྒྱ་ཆེར་གྲགས་པ་ཅན། ལྷུན་པོ་ལྟར་འཕགས་
རྩལ་གྲགས་དཔལ་དང་ནི། སེམས་ཅན་ཐམས་ཅད་ལ་དགོངས་གྲཊ་པའི་
དཔལ། ཡིད་ཚིམས་མཛད་པ་རྩལ་རབ་གྲགས་དཔལ་ཏེ། མཚན་ཙམ་
ཐོས་པས་བཀྲ་ཤིས་དཔལ་འཕེལ་བ། བདེ་བར་གཤེགས་པ་བརྒྱད་ལ་
ཕྱག་འཚལ་ལོ། འཇམ་དཔལ་གཞོན་ནུ་དཔལ་ལྡན་རྡོ་རྗེ་འཛིན། སྤྱན་
རས་གཟིགས་དབང་མགོན་པོ་བྱམས་པའི་དཔལ། ས་ཡི་སྙིང་པོ་སྒྲིབ་པ་
རྣམ་པར་སེལ། ནམ་མཁའི་སྙིང་པོ་འཕགས་མཆོག་ཀུན་ཏུ་བཟང་།



ཨུཏྤལ་རྡོ་རྗེ་པད་དཀར་ཀླུ་ཤིང་དང༌། ནོར་བུ་ཟླ་བ་རལ་གྲི་ཉི་མ་ཡི།
ཕྱག་མཚན་ལེགས་ བསྣམས་ བཀྲ་ཤིས་ དཔལ་ གྱི་མཆོག བྱང་ཆུབ་
སེམས་དཔའ་བརྒྱད་ ལ་ཕྱག་འཚལ་ལོ། རིན་ཆེན་གདུགས་མཆོག་བཀྲ་
ཤིས་གསེར་གྱི་ཉ། འདོད་འབྱུང་བུམ་བཟང་ཡིད་འོང་ཀཱ་མ་ལ། སྙན་
གྲགས་དུང་དང་ཕུན་ཚོགས་དཔལ་བེའུ། མི་ནུབ་རྒྱལ་མཚན་དབང་
བསྒྱུར་འཁོར་ལོ་སྟེ། རིན་ཆེན་རྟགས་མཆོག་བརྒྱད་ཀྱི་ཕྱག་མཚན་ཅན།
ཕྱོགས་བཅུས་རྒྱལ་བ་མཆོད་ཅིང་དགྱེས་བསྐྱེད་མ། སྒེགས་སོགས་ངོ་བོ་
དྲན་པས་དཔལ་སྤེལ་བའི། བཀྲ་ཤིས་ལྷ་མོ་བརྒྱད་ལ་ཕྱག་འཚལ་ལོ།
ཚངས་པ་ཆེན་པོ་བདེ་འབྱུང་སྲེད་མེད་བུ། མིག་སྟོང་ལྡན་དང་རྒྱལ་པོ་ཡུལ་
འཁོར་སྲུངས། འཕགས་སྐྱེས་པོ་དང་ཀླུ་དབང་མིག་མི་བཟང་། རྣམ་ཐོས་
སྲས་ཏེ་ལྷ་རྫས་འཁོར་ལོ་དང༌། ཏྲི་ཤུ་ལ་དང་མདུང་ཐུང་རྡོ་རྗེ་ཅན། པི་ཝཾ་
རལ་གྲི་མཆོད་རྟེན་རྒྱལ་མཚན་འཛིན། ས་གསུམ་གནས་སུ་དགེ་ལེགས་
བཀྲ་ཤིས་སྤེལ། འཇིག་རྟེན་སྐྱོང་བ་བརྒྱད་ལ་ཕྱག་འཚལ་ལོ། བདག་
ཅག་དེང་འདིར་བྱ་བ་རྩོམ་པ་ལ། བགེགས་དང་ཉེ་བར་འཚེ་བ་ཀུན་ཞི་
ནས། འདོད་དོན་དཔལ་འཕེལ་བསམ་དོན་ཡིད་བཞིན་འགྲུབ། བཀྲ་ཤིས་
བདེ་ལེགས་ཕུན་སུམ་ཚོགས་པར་ཤོག ལྡང་ཚེ་བརྗོད་ན་དེ་ཉིན་དོན་ཀུན་འགྲུབ།
ཉལ་ཚེ་བརྗོད་ན་རྨི་ལམ་བཟང་པོར་མཐོང་། གཡུལ་དུ་འཇུག་ཚེ་བརྗོད་ན་ཕྱོགས་ལས་
རྒྱལ། བྱ་བ་རྩོམ་དུས་བརྗོད་ན་འདོད་དོན་འཕེལ། རྒྱུན་དུ་བརྗོད་ན་ཚེ་གྲགས་དཔལ་
འབྱོར་སྤེལ། བདེ་ལེགས་ཕུན་ཚོགས་བསམ་དོན་ཡིད་བཞིན་འགྲུབ། སྡིག་སྒྲིབ་ཀུན་བྱང་
མངོན་མཐོ་ངེས་ལེགས་ཀྱི། དོན་ཀུན་འགྲུབ་པ་རྒྱལ་བ་མཆོག་གིས་གསུངས། རབ་
ཚེས་མེ་སྤྲེལ་ཟླ་༧པའི་ཚེས་གསུམ་གཟའ་ཉི་མ་དང་རྒྱུ་སྐར་རྒྱལ་གྱི་དུས་བཟང་པོའི་ཆ་ལ་
འཇམ་དཔལ་དགྱེས་པའི་རྡོ་རྗེའི་ཡིད་མཚོ་ལས་བྱུང་བའི་ནོར་བུའི་དོ་ཤལ་ཆེན་པོའོ། །
༈ སྣང་སྲིད་དབང་དུ་སྡུད་པའི་གསོལ་འདེབས་བྱིན་རླབས་སྤྲིན་ཆེན་བཞུགས་སོ།
ཨོཾ་ཨཱཿཧཱུྃ་ཧཱུྃ༔ བདེ་ཆེན་འབར་བ་དབང་གི་ཕོ་བྲང་དུ། བདེ་སྟོང་སོ་སོར་
རྟོག་པའི་ཡེ་ཤེས་སྐུ། མ་ཆགས་བདེ་ལྡན་པདྨའི་རང་བཞིན་ལས། རྡོ་རྗེ་
ཉི་མ་སྣང་བ་ཆེན་པོའི་དཔལ། ཆོས་སྐུ་སྣང་བ་མཐའ་ཡས་རྡོ་རྗེ་ཆོས།
འཇིག་རྟེན་དབང་ཕྱུག་ཐུགས་རྗེས་རྗེས་ཆགས་གཟུགས། པདྨ་རྒྱལ་པོས་
འཁོར་འདས་མངའ་དབང་བསྒྱུར། སྣང་སྲིད་ཟིལ་གནོན་དབང་ཆེན་ཧེ་རུ་
ཀ གསང་བ་ཡེ་ཤེས་བཛྲ་ཝཱ་ར་ཧི། བདེ་མཆོག་འདོད་པའི་རྒྱལ་པོ་བདེ་
ཆེན་གཏེར། མ་ལུས་སྐྱེ་དགུའི་ཡིད་འཕྲོག་རིག་བྱེད་མ། མཆོག་ཐུན་ཕྱག་
རྒྱའི་དབང་ཕྱུག་བདེ་སྟོང་གར། དབང་མཛད་རྡོ་རྗེ་དཔའ་བོ་ཌཱཀྐིའི་ཚོགས།
སྣང་སྟོང་མཉམ་པ་ཆེན་པོའི་ངང་ཉིད་དུ། རྡོ་རྗེ་སྐུ་ཡི་གར་གྱིས་སྲིད་
གསུམ་གཡོ། འགག་མེད་གསུང་གི་བཞད་སྒྲས་ཁམས་གསུམ་འགུགས།
འོད་ཟེར་དམར་པོས་འཁོར་འདས་ཡོངས་ལ་ཁྱབ། སྲིད་ཞིའི་དྭངས་བཅུད་



གཡོ་ཞིང་སྡུད་པར་བྱེད། རྡོ་རྗེ་ཆགས་པ་ཆེན་པོའི་ཐུགས་ཀྱིས་ནི། རྣམ་
གཉིས་དངོས་གྲུབ་འདོད་དགུའི་མཆོག་སྩོལ་ཞིང་། རྡོ་རྗེ་ལྕགས་ཀྱུ་ཞགས་
པ་ཆེན་པོ་ཡིས། སྣང་སྲིད་བདེ་བ་ཆེན་པོར་སྡོམ་བྱེད་པ། མཐའ་ཡས་སྒྱུ་
འཕྲུལ་དྲྭ་བའི་རོལ་གར་ཅན། ཏིལ་གྱི་གོང་བུ་ཕྱེ་བ་བཞིན་བཞུགས་པའི།
རབ་འབྱམས་རྩ་གསུམ་དབང་གི་ལྷ་ཚོགས་ལ། གུས་པས་གསོལ་བ་
འདེབས་སོ་བྱིན་གྱིས་རློབས། མཆོག་ཐུན་དངོས་གྲུབ་འདོད་དགུའི་
དཔལ་མཐའ་དག ཐོགས་མེད་དབང་དུ་བྱེད་པའི་དངོས་གྲུབ་སྩོལ།
ཅེས་པའང་རབ་ཚེས་ས་ཡོས་ཟླ་༧ཚེས་ ༢ལ་དྷཱི་མིང་པས་སྤེལ། གསོལ་བ་བཏབ་ན་གང་
ཟག་སུ་ཡང་རུང་སྟེ། དབང་གི་ལས་ཀུན་ཅི་ལྟར་བསམ་པ་བཞིན་འགྲུབ་པར་གདོན་མི་
ཟའོ། དར་དམར་ལ་བྲིས་ཏེ་ཕྱར་བའམ། མེ་རླུང་ལ་འཁོར་ལོ་བྱས་ཀྱང་འགྲུབ་པོ། མངྒ་
ལཾ།་ ༈ །ཚེས་བཅུའི་ཕན་ཡོན་གསོལ་འདེབས་བཞུགས།
སངས་རྒྱས་གཉིས་པ་སློབ་དཔོན་ཆེན་པོ་ལ་རྣམ་པ་ཀུན་ཏུ་ཕྱག་འཚལ་
ཞིང་སྐྱབས་སུ་མཆིའོ། བསྐལ་བཟང་འདིར་བྱོན་སངས་རྒྱས་སྟོང་རྩ་ཀུན།།
སྤང་རྟོགས་མཉམ་ཞིང་འགྲོ་ལ་ཐུགས་བརྩེ་བ། གངས་རིའི་ཁྲོད་འདིར་
ཁྱོད་དང་མཚུངས་པ་ཡི། བཀའ་དྲིན་བརྗོད་དུ་མེད་པར་བསམ་ཀྱིན་དད།
ཁ་བ་ཅན་འདི་ལག་ན་པདྨོ་ཡིས། གདུལ་བྱར་རྒྱལ་བས་ལུང་བསྟན་
མཛད་པའི་དོན། མེས་དབོན་གསུམ་དང་ཨོ་རྒྱན་ཆེན་པོ་ཡི། མཛད་པའི་
རྣམ་ཐར་ལས་གཞན་དམིགས་སུ་མེད། གུ་རུ་ང་སྒོམས་ང་སྒྲུབས་ང་རྗེས་
སྙོགས། ང་མཐོང་སངས་རྒྱས་ཀུན་མཐོང་ང་ཉིད་ནི། བདེ་གཤེཊ་འདུས་
པའི་ངོ་བོ་ཉིད་ཡིན་པས། ཚེས་བཅུ་བྱུང་རེས་བོད་དུ་འབྱོན་ཞེས་གསུངས།
དེ་ཕྱིར་རྣམ་ཐར་དྲན་པས་གསོལ་བ་འདེབས། ཧོར་ཟླ་དྲུག་པའི་ཚེས་
བཅུའི་ཉི་ཤར་ལ། དྷ་ན་ཀོ་ཤར་པདྨའི་སྦུབས་ལ་བྱོན། རྒྱལ་ཟླར་ཨིནྡྲ་བོ་
དྷིས་སྤྱན་དྲངས་ཏེ། རྒྱལ་བུར་མངའ་གསོལ་རྡོ་རྗེའི་ལམ་མཆོག་བསྙེན།
མཆུ་ཟླར་རྒྱལ་སྲིད་སྤངས་ནས་བསིལ་ཚལ་དུ། བརྟུལ་ཞུགས་སྤྱོད་པས་
མཁའ་འགྲོ་དབང་དུ་བསྡུས། དབོ་ཟླར་བསྟན་ལ་རིམ་བཞིན་བཀྲི་བའི་
སླད། སློབ་དཔོན་པྲ་བྷ་ཧ་སྟིར་རབ་ཏུ་བྱུང་། ནག་ཟླར་ཟ་ཧོར་རྒྱལ་པོས་
གསོན་བསྲེགས་ཚེ། མེ་ཡང་ཆུར་བསྒྱུར་སུམ་རྩེན་ལྷ་ཡིས་བསྟོད། ས་
ཟླར་ཨོ་རྒྱན་རྒྱལ་པོས་ཡབ་ཡུམ་གཉིས། ལྷན་ཅིག་མེར་བསྲེགས་ལོག་
སྲེད་ཅན་དག་ཀྱང༌། རང་དབང་མེད་པར་དད་པའི་གནས་ལ་བཀོད།
སྣོན་ཟླར་ལྷོ་ཕྱོགས་མཐར་སྐྱེས་རྒྱལ་ཁམས་སུ། བསྟན་ལ་འཁུ་བའི་མུ་
སྟེགས་ཐོག་གིས་བསྒྲལ། གྲོ་བཞིན་ཟླ་བར་མཐའ་འཁོབ་ཟངས་གླིང་གི།
མུ་སྟེགས་རྒྱལ་པོས་ཟངས་ཆེན་ཁ་སྦྱོར་ནང་། བཅུག་ནས་ཆུ་ཀླུང་བསྐྱུར་
ཀྱང་རྫུ་འཕྲུལ་གྱིས། ནམ་མཁར་གཤེགས་པའི་མོད་ལ་ཆུ་ཀླུང་ཡང་།
གྱེན་ལྡོག་སྡིག་སྤྱོད་རྒྱལ་པོའི་གནས་འཇིག་ལ། ཉེ་བས་སྦ་བཀོང་བཟོད་



གསོལ་སྐྱབསསུ་བསྟེན། ཁྲུམས་ཟླར་མུ་སྟེགས་ངན་པའི་ཟས་དུག་གིས།
བཀྲོངས་པར་སེམས་ཀྱང་གནོད་པ་མེད་ཀྱི་སྟེང་། གཟི་མདངས་ལྷག་པར་
རྒྱས་པའི་ངང་ཚུལ་བསྟན། ཐར་སྐར་ཟླ་ལ་ཡང་ལེ་ཤོད་དུ་ཕེབས། བལ་
བོད་གཉིས་ཀའི་ལྷ་འདྲེས་མཐོ་མཚམས་ཀྱང་། རྡོ་རྗེ་གཞོན་ནུའི་སྐུར་
བཞེངས་དམ་ལ་བཞག སྨིན་དྲུག་ཟླ་བར་བོད་ཡུལ་དབུས་སུ་བྱོན། ཧས་
པོ་རི་རྩེ་ལྷ་སྲིན་དམ་ལ་བཞག རྒྱལ་བསྟན་བོད་དུ་དར་བ་ཁྱོད་གཅིག་
པུའི། དྲིན་ལ་གཞན་དྲིང་མི་འཇོག་བསམ་ཀྱིན་དད། མགོ་ཟླར་སྲིན་ཡུལ་
གཤེགས་པ་ལ་དགོངས་ནས། མཆིམས་ཕུར་ཡོན་མཆོད་བཀའ་བགྲོས་
བོད་ཡུལ་ཀུན། གཏེར་གྱིས་གཏམས་པའི་སྟ་གོན་དང་འབྲེལ་བར། གཞི་
བདག་དབང་བསྡུས་གཏེར་གྱི་གཉེར་བྱང་གཏད། དེ་ཕྱིར་བྱུང་ངོ་ཅོག་གི་
ཚེས་བཅུ་རྣམས། ཁྱོད་ཀྱི་མཛད་པ་ཕྲིན་ལས་དུས་ཆེན་དང་། མ་དང་
མཁའ་འགྲོ་འདུ་བའི་སྐབས་ཡིན་པས། ནང་དུ་རྡོ་རྗེའི་ལུས་ལ་རྩ་ཐིག་
རླུང་། འདུ་བ་ངོ་མཚར་ཅན་གྱི་རྟེན་འབྲེལ་ལས། རྣམ་བཞིའི་ཕྲིན་ལས་
ཀུན་ལ་དབང་འབྱོར་ཞིང་། ཆར་ཆུ་འབེབས་ཤིང་མི་ཕྱུགས་ནད་རིམས་
ཞི། སད་སེར་དབུལ་ཕོངས་དམག་འཁྲུགས་གོད་ཁ་སོགས། འཇིག་རྟེན་
དུས་ཀྱི་རྒུད་པ་ཇི་སྙེད་ཀུན། ཚེས་བཅུའི་དུས་མཆོད་བཟུང་ནས་གསོལ་
འདེབས་ཀྱི། བྱིན་རླབས་ཁོ་ནས་ཞི་བ་མངོན་སུམ་ཕྱིར། ཞལ་བཞེས་དུས་
ལ་བབ་བོ་ཐུགས་རྗེས་གཟིགས། བོད་འབངས་བསམ་ཡོད་ཐམས་ཅད་
ཁྱོད་ལ་དད། བསམ་མེད་དྲིན་ཅན་ཕ་མ་དག་ལ་ཡང་། འཁུ་བར་བྱེད་ན་
ཁྱེད་ཀྱི་ཐུགས་རྗེ་ལ། ཉེ་རིང་མ་མཆིས་ཐུགས་དམ་རྒྱུད་བསྐུལ་ལོ། བོད་
འབངས་ནམ་ཡང་ཡལ་བར་མི་འདོར་བར། ཞལ་བཞེས་དུས་ལ་བབ་བོ་
ཐུགས་རྗེས་གཟིགས། བསམ་དོན་ཡིད་བཞིན་འགྲུབ་པར་བྱིན་རློབས།
ཞེས་པའང་བསམ་ཡས་རབ་བྱུང་བ་དབྱངས་ཡིག་དང་པོའི་མིང་ཅན་གྱི་ངོར་རིག་འཛིན་
འཇིགས་མེད་གླིང་པས་སོ། དགེའོ། །
༄༅། །གསོལ་འདེབས་རྣམ་ཐར་དྲི་མེད་ཞེས་བྱ་བ་བཞུགས་སོ། ཨེ་མ་ཧོ།
རྣམ་ཐར་དྲི་མེད་ཡོན་ཏན་ཀུན་རྫོགས་ཤིང་། ཡིད་བཞིན་ནོར་བུ་དབང་
གི་རྒྱལ་པོ་ལྟར། བྱིན་རླབས་དངོས་གྲུབ་ཐམས་ཅད་འབྱུང་བའི་གནས།
རྗེ་བཙུན་པདྨ་བདག་གིས་དུས་འདིར་དྲན། གསོལ་བ་འདེབས་སོ་ཨོ་
རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས།
ཐུབ་དབང་རྒྱལ་པོ་ཤཱཀྱའི་བསྟན་པ་ལ། མཐའ་ཡས་སྤྲུལ་སྐུ་འགྲོ་བའི་
དཔལ་དུ་ཤར། རྨད་བྱུང་ངོ་མཚར་མཚན་མཆོག་བརྒྱད་དང་ལྡན། ཨོ་
རྒྱན་པདྨ་བདག་གི་དུས་འདིར་དྲན། གསོལ་བ་འདེབས་སོ་ཨོ་རྒྱན་རིན་
པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས། སྤྲུལ་སྐུའི་
འབྱུང་གནས་རྒྱ་གར་ནུབ་ཕྱོགས་སུ། ཨོ་རྒྱན་དྲི་མེད་ཀོ་ཤའི་མཚོ་གླིང་



དུ། མདངས་ལྡན་པདྨའི་སྙིང་པོར་རྫུས་ཏེ་འཁྲུངས། སྐྱེ་གནས་ཁྱད་
འཕགས༴ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་
ལ་དབང་བསྐུར་བྱིན་གྱིས་རློབས། ཞིང་ཁམས་ཁྱད་འཕགས་ཨོ་རྒྱན་ཕོ་
བྲང་དུ། ཨིན་དྲ་བོ་དྷིའི་སྲས་ཀྱི་སྐལ་བ་བཟང་། མངའ་རི་ཐམས་ཅད་བྱང་
ཆུབ་ལམ་ལ་བཀོད། ཆོས་ཀྱི་རྒྱལ་པོ་ཨོ་རྒྱན༴ གསོལ་བ་འདེབས་སོ་ཨོ་
རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས།
རྒྱལ་སྲིད་སྤང་ནས་དུར་ཁྲོད་གནས་སུ་གཤེགས། ཞིང་སྐྱོང་མཁའ་འགྲོའི་
ཚོགས་རྣམས་དབང་དུ་བསྡུས། ཏ་ན་ག་ནའི་སྦྱོར་སྒྲོལ་སྤྱོད་པ་མཛད།
བརྟུལ་བཞུགས་རྨད་བྱུང༔ གསོལ་བ་འདེབས་སོ་ཨོ་རྒྱན་རིན་པོ་ཆེ།
བདག་སོགས་འགྲོ་ལ་དབང་བསྐུར་བྱིན་གྱིས་རློབས། ཟ་ཧོར་ཡུལ་བྱོན་
ཤཱཀྱའི་དགེ་སློང་མཛད། ཚུལ་ཁྲིམ་རྣམ་དག་བསླབ་གསུམ་བརྒྱན་གྱི་
མཛེས། ཕ་རོལ་ཕྱིན་པ་བཅུ་ཡི་དོན་དང་ལྡན། ཐར་པའི་ལམ་སྟོན་ཨོ་
རྒྱན༴ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་
དབང་བསྐུར་བྱིན་གྱིས་རློབས། འཇམ་དཔལ་བཤེས་གཉེན་ལ་སོགས་བླ་
མ་ཡི། སྤྱན་སྔར་བྱོན་ནས་སྒྲོ་འདོག་མ་ལུས་བཅད། ཐུགས་དམ་ཞལ་
གཟིགས་མཁྱེན་གཉིས་མངོན་དུ་གྱུར། ཤེས་རབ་བློ་ལྡན༔ གསོལ་བ་
འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་
གྱིས་རློབས། ཡེ་ཤེས་མཁའ་འགྲོ་དགེ་སློང་ཀུན་དགའ་མོས། །ཞལ་དུ་
གསོལ་ནས་གསང་བའི་པདྨོར་བཏོན། ཕྱི་ནང་གསང་བའི་དབང་རྣམས་
རྫོགས་པར་བསྐུལ། སྨིན་གྲོལ་མཐར་ཕྱིན༔ གསོལ་བ་འདེབས་སོ་ཨོ་
རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས། བླ་
མའི་ལུང་བསྟན་ཨོ་རྒྱན་ལ་སོགས་པའི། དུར་ཁྲོད་གནས་སུ་མཁའ་
འགྲོའི་བྱིན་རླབས་ནས། དངོས་གྲུབ་མཆོག་ཐོབ་དགོངས་པ་མངོན་དུ་གྱུར།
མཁའ་འགྲོའི་དབང་ཕྱུག་ཨོ་རྒྱན༴ གསོལ་བ་འདེབས་སོ་ཨོ་རྒྱན་རིན་
པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས། ཤར་ཕྱོགས་
མ་ར་ཏི་ཀའི་གནས་མཆོག་ཏུ། ལྷ་ལྕམ་མནྡྷ་ར་བ་ཡུམ་དང་བཅས། ཡབ་
ཡུམ་གཉིས་མེད་ཚེ་ཡི་དངོས་གྲུབ་ཐོབ། སྐྱེ་འཆི་གཉིས་སྤང་ཨོ་རྒྱན༴
གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་
བསྐུར་བྱིན་གྱིས་རློབས། རྒྱལ་བོའི་ཆད་པས་མེ་ལ་བསྲེག་པའི་ཚེ། མཚོ་
ཆེན་པདྨ་བརྒྱན་པའི་དབུས་ཉིད་དུ། དངོས་སུ་བཞུགས་པ་ཐམས་ཅད་ངོ་
མཚར་སྐྱེས། རླུང་སེམས་དབང་ཐོབ་ཨོ་རྒྱན༴ གསོལ་བ་འདེབས་སོ་ཨོ་
རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས།
ཨོ་རྒྱན་མཁའ་འགྲོའི་གླིང་དུ་སྤྱོད་པ་མཛད། ཆུ་བོ་གྱེན་ལྡོག་ཉི་མ་སྟོད་ལ་
མནན། རྫུ་འཕྲུལ་སྟག་ལ་བཅིབས་ནས་ནམ་མཁར་བྱོན། གྲུབ་ཐོབ་རྒྱལ་



--
，
-
ག -ཟླ་
་
་་་་་་་་ལས་ ལམ་ས---- --
སྔགས་ཀ -འ -་ཡག ཁ་ཐག་པས ་ས་ཁག ག-- །
པོ་ཨོ་རྒྱན༴ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་
ལ་དབང་བསྐུར་བྱིན་གྱིས་རློབས། བསིལ་བ་ཚལ་དུ་བརྟུལ་ཞུགས་མཛད་
པའི་ཚེ། ཕྱི་ནང་བཀའ་སྲུང་ཐམས་ཅད་དམ་ལ་བཏགས། འཇིག་རྟེན་
དྲེགས་པ་ཀུན་གྱི་སྲོག་སྙིང་ཕུལ། མ་རུང་འདུལ་མཛད༔ གསོལ་བ་
འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་
གྱིས་རློབས། ན་ལེན་དྷ་རུ་ཆོས་ཀྱི་འཁོར་ལོ་བསྐོར།བདུད་དང་མི་སྟེགས་
ཐམས་ཅད་ཚར་བཅད་ནས། ཞི་བདེའི་ལམ་ལ་བཀོད་ནས་ཤཱཀྱ་ཡི།
བསྟན་པ་རྒྱས་མཛད༔ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་
སོགས་འགྲོ་ལ་དབང་བསྐུར་བྱིན་གྱིས་རློབས། ཡང་ལེ་ཤོད་དུ་བདེ་
གཤེཊ་འདུས་པ་ཡི། དཀྱིལ་འཁོར་བཞེངས་ནས་བསྒྲུབ་པ་མཛད་པའི་ཚེ།
རྒྱལ་བ་ཞི་ཁྲོས་ལྷ་ཚོགས་ཞལ་གཟིགས་ནས། དངོས་གྲུབ་མཆོག་ཐོབ༔
གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་
བསྐུར་བྱིན་གྱིས་རློབས། མངའ་བདག་རྒྱལ་པོའི་བོད་དུ་སྤྱན་དྲངས་ཚེ།
འཇིག་རྟེན་དྲེགས་པ་བཏུལ་ནས་བསམ་ཡས་བཞེངས། རྒྱུ་འབྲས་ཐེག་
ཆེན་ཆོས་ཀྱི་སྒྲོན་མེ་སྦར། བོད་ཁམས་མུན་སེལ་ཨོ་རྒྱན༴ གསོལ་བ་
འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་
གྱིས་རློབས། ཏི་སྒྲོ་སྒྲགས་དང་མཆིམས་ཕུ་ལ་སོགས་པར། མཚོ་རྒྱལ་
ཡུམ་དང་གསང་སྦྱོར་མཛད་པའི་ཚེ། སྙན་རྒྱུད་སྐུ་གསུང་ཐུགས་ཀྱི་གསང་
སྒོ་ཕྱེ། གདུལ་བྱ་སྨིན་གྲོལ༔ གསོལ་བ་འདེབས་སོ་ཨོ་རྒྱན་རིན་པོ་ཆེ།
བདག་སོགས་འགྲོ་ལ་དབང་བསྐུར་བྱིན་གྱིས་རློབས། བོད་ཡུལ་སྒྲུབ་ནས་
གཙུག་ལེགས་ཁང་རྣམས་སུ། དགོངས་པ་མཛད་ནས་དམ་ཆོས་གཏེར་དུ་
སྦས། སྙིགས་མ་ལྔ་བདོའི་གདུལ་བྱ་སྐྱོང་བར་མཛད། མ་འོངས་དོན་
མཛད་ཨོ་རྒྱན༴ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་
འགྲོ་ལ་དབང་བསྐུར་བྱིན་གྱིས་རློབས། ལྔ་བརྒྱའི་དུས་སུ་ཁྱོད་ཀྱི་གཏེར་
ཆོས་དང་། འཕྲད་པའི་སྐྱེས་བུ་གང་ཟག་ལས་ཅན་ལ། དབང་བསྐུར་ལུང་
བསྟན་བྱིན་གྱིས་བརླབས་མཛད་པར། དངོས་གྲུབ་མཆོག་སྩོལ༔ གསོལ་
བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་
བྱིན་གྱིས་རློབས། ཁ་བ་ཅན་དུ་བསྟན་པ་རྒྱས་པར་མཛད། ལྷོ་ནུབ་རྔ་
ཡབ་གླིང་ཕྲན་ཡུལ་དུ་བྱོན། ཞེ་སྡང་གདུང་དམར་སྲིན་པོའི་ཁ་གནོན་
མཛད། འགྲོ་བའི་དཔལ་མགོན༔ གསོལ་བ་འདེབས་སོ་ཨོ་རྒྱན་རིན་པོ་ཆེ།
བདག་སོགས་འགྲོ་ལ་དབང་བསྐུར་བྱིན་གྱིས་རློབས། གདུལ་བྱ་སྨིན་
གྲོལ་མཛད་ནས་མཁའ་སྤྱོད་དུ། གནས་གསུམ་མཁའ་འགྲོའི་སྤྲིན་གྱི་ཚོཊ་
དབུས་སུ། གསང་སྔགས་དཀྱིལ་འཁོར་ཀུན་གྱི་གཙོ་བོར་བཞུགས། ཧེ་རུ་
ཀ་དཔལ༔ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་



ལ་དབང་བསྐུར་བྱིན་གྱིས་རློབས། དབང་ཆེན་སྤྲེལ་ལོ་སྤྲེལ་ཟླའི་ཚེས་
བཅུ་དང༌། དུས་ཀྱི་རྒྱལ་པོ་ཚེས་བཅུ་ཐམས་ཅད་དང༌། སྐུ་གསུང་ཐུགས་
ཀྱི་སྤྲུལ་བ་སྣ་ཚོགས་འགྱེད། སྐལ་ལྡན་སྐྱོང་མཛད་ཨོ་རྒྱན༔ གསོལ་བ་
འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་
གྱིས་རློབས། འགྲོ་མགོན་ཁྱེད་ཀྱི་མཚན་མཆོག་རིན་པོ་ཆེ། འགྲོ་བ་གང་
གི་མཐོང་ཐོས་དྲན་གྱུར་ཀྱང་། མི་མཐུན་རྐྱེན་ངན་བར་ཆད་ཀུན་ཞི་ནས།
དགོས་འདོད་རེ་སྐོང༔ གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་
སོགས་འགྲོ་ལ་དབང་བསྐུར་བྱིན་གྱིས་རློབས། འཛམ་གླིང་བྱེ་བ་ཕྲག་
བརྒྱའི་ཞིང་ཁམས་སུ། ཨོ་རྒྱན་པདྨ་བྱེ་བ་ཕྲག་བརྒྱའི་སྐུ། གང་ལ་གང་
འདུལ་དེ་ལ་དེར་སྟོན་པའི། འགྲོ་དོན་རྒྱས་མཛད༴ གསོལ་བ་འདེབས་སོ་
ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་བསྐུར་བྱིན་གྱིས་རློབས།
ཨོ་རྒྱན་པདྨ་བླ་མའི་སྐུ་གཅིག་ལ། དུས་གསུམ་སངས་རྒྱས་སྐུ་ཡི་བཀོད་པ་
རྫོགས། རྡོ་རྗེ་འཆང་ཆེན་ངོ་བོ་ཉིད་ཀྱི་སྐུ། རྒྱལ་སྲས་མཆོག་རྩོལ་ཨོ་རྒྱན
གསོལ་བ་འདེབས་སོ་ཨོ་རྒྱན་རིན་པོ་ཆེ། བདག་སོགས་འགྲོ་ལ་དབང་
བསྐུར་བྱིན་གྱིས་རློབས། འགྲོ་བའི་མགོན་པོ་ཨོ་རྒྱན་རིན་པོ་ཆེ། ཞིང་
ཁམས་གནས་མཆོག་གང་ན་བཞུགས་གྱུར་ཀྱང་། ཐུགས་རྗེ་མྱུར་མགྱོག་
ལྡན་པའི་ལྕགས་ཀྱུ་ཡིས། བདག་སོགས་ཁྱེད་ཀྱི་གདུལ་བྱར་གྱུར་བ་
རྣམས། འཁོར་བའི་ཆུ་བོ་ཆེ་ལས་བསྒྲལ་ནས་ཀྱང་། ཨོ་རྒྱན་མཁའ་སྤྱོད་
གནས་སུ་དྲངས་དུ་གསོལ། མངའ་བདག་ཉང་ཉི་མ་འོད་ཟེར་གྱི་མཛད་པའོ།
༈ ཨོ་རྒྱན་གུ་རུ་པདྨ་འབྱུང་གནས་ལ་གསོལ་བ་འདེབས་པ་གུ་རུ་
ཉིད་ཀྱི་ཞལ་ལུང་ལེའུ་བདུན་མ་བཞུགས།
ནཔསྲམརྐ བྦ༔ གུ་རུ་ན་མོ༔ མེ་ཕོ་རྟའི་ལོ་རྒྱལ་གྱི་ཟླ་བ་ལཿ དཔལ་བསམ་ཡས་སུ་
ཚོགས་ཀྱི་མཆོད་པ་རྒྱ་ཆེན་པོ་བཏང་བའི་དུས་སུ༔ སློབ་དཔོན་ཆེན་པོ་པདྨ་འབྱུང་གནས་
ལ༔ དགེ་སློང་ནམ་མཁའི་སྙིང་པོ་དང་༔ རྒྱལ་པོ་ཁྲི་སྲོང་ལྡེའུ་བཙན་དང་༔ མཁའ་འགྲོ་ཡེ་
ཤེས་མཚོ་རྒྱལ་དང་༔ སྣ་ནམ་རྡོ་རྗེ་བདུད་འཇོམས་དང་༔ ལྷ་སྲས་མུ་ཁྲི་བཙན་པོ་དང་ལྔས་
ཕྱག་དང་བསྐོར་བ་བྱས༔ རིན་པོ་ཆེའི་མཎྜལ་ཕུལ་ནས་ཞུས་པ༔ ཀྱེ་སློབ་དཔོན་ཆེན་པོ་
ལགས་གསང་སྔགས་ཀྱི་ཆོས་གསུངས་པ་ཐམས་ཅད་ཀྱི་ནང་ནས་དམ་ཚིག་བསྲུང་བ་གལ་
ཚེ༔ དེའི་ནང་ནས་ཀྱང་བླ་མ་ལ་གསོལ་བ་འདེབས་པ་གཙོ་ཆེ་བར་གསུངས་གདའ་བས
བདག་ཅག་རྣམས་ལ་དང་བ་འདྲེན་པ༔ བྱིན་རླབས་ཆེ་བ༔ གང་ཟག་ཐ་མལ་པ་བློ་
རྨོངས་པས་ཚིག་གི་ར་མདར་སྦྲན་པས་གསང་སྔགས་ཀྱི་ལྷ་རྣམས་ཀྱི་ཐུགས་དམ་སྐོང་བ༔
གུ་རུ་ཉིད་ཀྱི་བྱིན་རླབས་འཇུག་པཿ ནང་ནུབ་ཏུ་གསོལ་བ་འདེབས་པ་ལ་ཚིག་ཉུང་ལ་དོན་
འདུས་པ་ཞིག་བདག་ཅག་དང་མ་འོངས་པའི་སེམས་ཅན་རྣམས་ལ་སངས་རྒྱས་ཉིད་ཀྱིས་
གསུང་བར་ཞུ་ཞེས་ཞུས་པས༔ སློབ་དཔོན་ཆེན་པོས་བཀའ་སྩལ་པ༔ ཉོན་ཅིག་བོད་ཀྱི་
སྐལ་ལྡན་རྣམསཿ གསང་སྔགས་ཀྱི་ཐེག་པ་འདི་འབྱུང་བ་ནི་དཀོན་ཏེ༔ སྔོན་སངས་རྒྱས་



འོད་སྲུང་ཆེན་པོས་ཆོས་ཀྱི་འཁོར་ལོ་བསྐོར་བའི་དུས་སུ་ཡང་གསང་སྔགས་རྡོ་རྗེ་ཐེག་པ་
འདི་མ་གསུངས༔ སངས་རྒྱས་བྱེ་བ་ཕྲག་བརྒྱད་ཅུ་རྩ་བཞིས་ཀྱང་མ་གསུངས༔ མ་འོངས་
པའི་སངས་རྒྱས་རྣམས་ཀྱིས་ཀྱང་གསུང་བར་མི་འགྱུར་རོ༔ ཅིའི་ཕྱིར་ཞེ་ན༔ འགྲོ་བ་རྣམས་
སྣོད་དུ་མ་གྱུར་པའི་ཕྱིར་རོ༔ སྔོན་བསྐལ་པ་ཐོག་མ་ལ་བསྐལ་བ་ཀུན་བཀོད་ཅེས་བྱ་བ་
བྱུང་བའི་ཚེ༔ སངས་རྒྱས་སྔོན་བྱུང་གི་རྒྱལ་པོ་ཞེས་བྱ་བའི་བསྟན་པ་ལ་གསང་སྔགས་རྒྱ་
ཆེར་བསྒྲགས་སོ༔ ད་ལྟར་གྱི་སངས་རྒྱས་ཤཱཀྱ་ཐུབ་པའི་བསྟན་པ་འདི་ལ་གསང་སྔགས་
བྱོན་པའོ༔ ད་ལྟའི་བསྐལ་པ་བྱེ་བ་འདས་པའི་འོག་ཏུ་བསྐལ་པ་མེ་ཏོག་བཀོད་པ་ཞེས་བྱ་
བ་འབྱུང་བའི་ཚེ༔ སངས་རྒྱས་འཇམ་དཔལ་དབྱངས་ཞེས་བྱ་བ་ད་ལྟའི་ང་དང་ཚུལ་མཐུན་
པ་ཞིག་འབྱུང་སྟེ༔ དེས་གསང་སྔགས་རྒྱ་ཆེར་སྟོན་པར་འགྱུར་རོ༔ བསྐལ་པ་དེ་གསུམ་ནི་
འགྲོ་བ་རྣམས་སྣོད་དུ་རུང་བའི་ཕྱིར་རོ༔ བསྐལ་པ་དེ་གསུམ་མ་ཡིན་པ་དུས་ནམ་ཡང་
གསང་སྔགས་མི་འབྱུང་ངོ༔ དེ་བས་ན་བསྟན་པ་འདི་ལ་དལ་འབྱོར་གྱི་མི་ལུས་ཐོབ༔
གསང་སྔགས་ཀྱི་སྒོར་ཞུགས་པ་རྣམས་ནི་ལེ་ལོ་དང་བཏང་སྙོམས་ཀྱི་དབང་དུ་མ་སོང་བ་
གལ་ཆེ༔ ད་གསང་སྔགས་ཉམས་སུ་ལེན་པ་ལ་དགོས་པའི་ཆོས་བཞི་བྱ་བ་ཚང་དགོས༔ དེ་
མ་ཚང་ན་དམ་ཚིག་ཉམས་ཏེ་འཁོར་བར་འཁྱམས་ངེས༔ ངན་སོང་དུ་ལྷུང་ངེས༔ དེ་ཅིའི་
ཕྱིར་ཞེ་ན༔ དུས་གསུམ་གྱི་སངས་རྒྱས་རྣམས་ཀྱིས་ཀྱང་ཉོན་མོངས་པ་རང་རྒྱུད་དུ་སྤྱད་
པས་བྱང་ཆུབ་ཐོབ་པར་མ་གསུངས་སོ༔ དགོས་པའི་ཆོས་བཞི་ནི༔ སྒོ་གསུམ་ཐ་མལ་དུ་
འཆོར་བ་ལ་འཁྲི་བ་བཙན་ཐབས་སུ་གཅོད་པའི་གདམས་ངག་དགོས༔ ཉོན་མོངས་དུག་
ལྔ་སྟོབས་ཆེ་ན༔ དུག་ལྔ་རང་གྲོལ་དུ་ཤེས་པའི་གདམས་ངག་དགོས༔ འདུ་འཛི་གཡེང་
བའི་དབང་དུ་སོང་ན༔ རེ་དོགས་བར་ཆད་དུ་ཤེས་པའི་གདམས་ངག་དགོས༔ དམ་ཚིག་
གཙང་མ་བསྲུང་བ་ལ༔ སྐྱེས་བུས་གཞུ་འགེངས་པ་ལྟ་བུའི་གདམས་ངག་དགོས༔ དེ་ཡང་
གསང་སྔགས་ཀྱི་ཐེག་པ་ནི་ཨུ་དུམྦུ་རའི་མེ་ཏོག་ལྟ་བུ་སྟེ་འབྱུང་བར་མི་འགྱུར༔ གལ་ཏེ་
འབྱུང་ཡང་ཡུན་དུ་མི་གནས་སོ༔ དེ་ནི་འགྲོ་བ་རྣམས་སྣོད་དུ་མ་གྱུར་པའི་ཕྱིར་རོ༔ ད་ཁྱེད་
རྒྱལ་པོས་དབུ་མཛད་པ་རྣམས་ཉོན་ཅིག བསྟན་པ་འདི་ལ་དལ་འབྱོར་གྱི་མི་ལུས་ཐོབ༔
གསང་སྔགས་ཀྱི་སྒོར་ཞུགས༔ ཚེ་འདི་ལ་བྱང་ཆུབ་ཐོབ་པར་འདོད་པ་རྣམས་ལ༔ རྩ་བ་
དང་ཡན་ལག་གི་དམ་ཚིག་གཙང་མ་བསྲུང་བ་གལ་ཆེ༔ དེ་མ་བསྲུང་ན་འཚོ་བྱེད་ཀྱི་སྨན་
བཙལ་བས་རེག་ཕུང་གི་དུག་དང་འཕྲད་པ་ལྟ་བུའོ༔ དམ་ཚིག་བསྲུང་བ་ལ་དད་པ་དང་
བརྩོན་འགྲུས་ཤེས་རབ་གསུམ་ཚང་དགོས༔ དད་པ་མེད་ན་གསང་སྔགས་ཀྱི་སྣོད་དུ་མི་
རུང་༔ བརྩོན་འགྲུས་མེད་ན་ལེ་ལོ་ཅན་ཐ་མལ་དུ་འཆོར༔ ཤེས་རབ་མེད་ན་གསང་སྔགས་
ཀྱི་ལྟ་སྤྱོད་ཟབ་མོ་དབྱེ་མི་ཤེས༔ གསང་སྔགས་ནི་འགྲོ་བ་དད་གུས་ཅན་གྱི་དོན་དུ་བྱོན་པ་
ཡིན༔ དེ་ཡང་རང་ལ་གསང་སྔགས་སྟོན་པའི་བླ་མ་དེ་སངས་རྒྱས་དངོས་སུ་ཤེས་པས་
གསོལ་བ་འདི་ལྟར་ཐོབ་ཅིག་གསུངས་སོ༔
༈ ན་མོ་གུ་རུ། ཨོ་རྒྱན་རིན་པོ་ཆེའི་གསོལ་འདེབས་སྤྱིའི་རྟེན་བསྐྱེད་ལ། ཐོག་མར་
སྐྱབས་སུ་འགྲོ་བ་ནི། ཐལ་མོ་སྦྱར་ལ། ན་མོ༔ བླ་མ་བདེ་གཤེགས་འདུས་ པའི་
སྐུ༔ དཀོན་མཆོག་གསུམ་གྱི་རང་བཞིན་ལ༔ བདག་དང་འགྲོ་དྲུག་སེམས་



ཅན་རྣམས༔ བྱང་ཆུབ་བར་དུ་སྐྱབས་སུ་མཆི༔ སེམས་བསྐྱེད་ནི། སེམས་
བསྐྱེད་འགྲོ་བ་ཀུན་དོན་དུ༔ བླ་མ་སངས་རྒྱས་བསྒྲུབས་ནས་ནི༔ གང་ལ་
གང་འདུལ་ཕྲིན་ལས་ཀྱིས༔ འགྲོ་བ་བསྒྲལ་བར་དམ་བཅའ་འོ༔ ལན་
གསུམ། ཡན་ལག་བདུན་པ་ནི། བླ་མ་ཡི་དམ་མཁའ་འགྲོ་གཤེགས༔ ཉི་ཟླ་
པདྨའི་གདན་ལ་བཞུགས༔ ལུས་ངག་ཡིད་གསུམ་གུས་ཕྱག་འཚལ༔ ཕྱི་
ནང་གསང་བའི་མཆོད་པ་འབུལ༔ ཉམས་ཆག་སྡིག་སྒྲིབ་མཐོལ་ཞིང་
བཤགས༔ གསང་སྔགས་བསྒྲུབས་ལ་རྗེས་ཡི་རང་༔ སྨིན་གྲོལ་
གསང་སྔགས་ཆོས་འཁོར་བསྐོར༔ མྱ་ངན་མི་འདའ་བཞུགས་སུ་གསོལ༔
སྙིང་པོ་སེམས་ཅན་དོན་དུ་བསྔོ༔ ཡང་དག་རྡོ་རྗེའི་དོན་རྟོགས་ཤོག༔ རྟེན་
བསྐྱེད་དངོས་ནི། མདུན་གྱི་ནམ་མཁར་འོད་ལྔའི་ཀློང་༔ སེང་ཁྲི་པདྨ་ཉི་ཟླའི་
སྟེང་༔ སྐུ་གསུམ་རྒྱལ་བ་འདུས་པའི་དངོས༔ རྩ་བའི་བླ་མ་པདྨ་འབྱུང་༔
དཀར་དམར་མདངས་ལྡན་ཞི་ཁྲོའི་ཉམས༔ པད་ཞྭ་གསང་ཕོད་ཆོས་གོས་
དང་༔ ཟ་འོག་བེར་སྨུག་བརྗིད་པར་གསོལ༔ ཕྱག་གཡས་རྡོ་རྗེ་རྩེ་ལྔ་དང་༔
གཡོན་པས་བྷནྡྷ་ཚེ་བུམ་བསྣམས༔ གྲུ་མོ་གཡོན་ན་ཁ་ཊཾ་འཆང་༔ རྡོ་རྗེའི་
སྐྱིལ་ཀྲུང་དང་བཅས་ཏེ༔ སྐུ་གསུང་ཐུགས་ཀྱི་དཀྱིལ་འཁོར་ལས༔ རྩ་
གསུམ་ཆོས་སྲུང་རབ་འབྱམས་ཀུན༔ འཕྲོ་འདུའི་གཟི་བྱིན་ལམ་མེ་བ༔
མངོན་གསུམ་བཞིན་དུ་བཞུགས་པར་གྱུར༔ ཨོཾ་ཨཱ་ཧཱུྃ་བཛྲ་གུ་རུ་པདྨ་སིདྡྷི་
ཧཱུྃ༔ ཅེས་གསལ་བཏབ་ལ།
༈ ཚིག་བདུན་གསོལ་འདེབས། ཧཱུྃ༔ ཨོ་རྒྱན་ཡུལ་གྱི་ནུབ་བྱང་མཚམས༔
པདྨ་གེ་སར་སྡོང་པོ་ལ༔ ཡ་མཚན་མཆོག་གི་དངོས་གྲུབ་བརྙེས༔ པདྨ་
འབྱུང་གནས་ཞེས་སུ་གྲགས༔ འཁོར་དུ་མཁའ་འགྲོ་མང་པོས་བསྐོར༔
ཁྱེད་ཀྱི་རྗེས་སུ་བདག་བསྒྲུབ་ཀྱི༔ བྱིན་གྱིས་རློབས་ཕྱིར་གཤེགས་སུ་
གསོལ༔ གུ་རུ་པདྨ་སིདྡྷི་ཧཱུྃ༔ ཨེ་མ་ཧོ༔ སྤྲོས་བྲལ་ཆོས་ཀྱི་དབྱིངས་ཀྱི་ཞིང་
ཁམས་སུ༔ ཆོས་ཉིད་དུས་གསུམ་སྐྱེ་འགག་མེད་པའི་ངང་༔ བྱ་བྲལ་ལྷུན་
རྫོགས་བདེ་བ་ཆེན་པོའི་སྐུ༔ ནམ་མཁའ་བཞིན་དུ་ཐུགས་རྗེ་ཕྱོགས་རིས་
མེདཿ བླ་མ་ཆོས་ཀྱི་སྐུ་ལ་གསོལ་བ་འདེབས༔ ཨོ་རྒྱན་པདྨ་འབྱུང་
གནས་ལ་གསོལ་བ་འདེབས༔ བདེ་ཆེན་ལྷུན་གྱིས་གྲུབ་པའི་ཞིང་ཁམས་
༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ ཡེ་ཤེས་ལྔ་ལྡན་བདེ་
བར་གཤེགས་པའི་སྐུ༔ ཐུགས་རྗེའི་བྱེ་བྲག་སྣ་ཚོགས་སོ་སོར་སྟོན༔ བླ་
མ་ལོངས་སྤྱོད་རྫོགས་སྐུ་ལ་གསོལ་བ་འདེབས༔ ཨོ་རྒྱན་པདྨ་འབྱུང་
གནས་ལ༴ མི་མཇེད་འཇིག་རྟེན་དག་པའི་ཞིང་ཁམས་སུ༔ ཐུགས་རྗེ་ཆེན་
པོས་འགྲོ་བའི་དོན་ལ་བྱོན༔ གང་ལ་གང་འདུལ་ཐབས་ཀྱིས་འགྲོ་
དོན་མཛད༔ འདས་དང་མ་བྱོན་ད་ལྟ་དུས་གསུམ་གྱི༔ བླ་མ་སྤྲུལ་པའི་སྐུ་
ལ་གསོལ་བ་འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔
16
17



་་་་་་
པན་ཆེན་བི་མ་མི་ཏྲ་ལ་གསོལ་བ་འདེབས། སྒྲ་བསྒྱུར་བེ་རོ་ཙ་ན་ལ
དགེ་སློང་ནམ་མཁའི་སྙིང་པོ་ལ་གསོལ་བ་འདེབས། ཆོས་རྒྱལ་ཁྲི་སྲོང་
ལྡེའུ་བཙན་ལ༔ མཁའ་འགྲོ་ཡེ་ཤེས་མཚོ་རྒྱལ་ལ སྣ་ནམ་རྡོ་རྗེ་བདུད་
འཇོམ་ལ༴ ལྷ་སྲས་མི་ཁྲི་བཙན་པོ་ལ༴ སྤྲུལ་སྐུ་བཟང་པོ་གྲགས་པ་ལ
རིག་འཛིན་རྒོད་ཀྱི་ལྡེམ་འཕྲུ་ལ་གསོལ་བ་འདེབས། རིག་འཛིན་རྡོ་རྗེ་
མཚན་ཅན་ལ༴ མཁས་གྲུབ་བྱ་གཏང་ཆོས་རྗེ་ལ༴ མཚན་ལྡན་སྤྲུལ་པའི་
ཡུམ་ཆེན་ལ༴ རྒྱལ་བ་ཡེ་ཤེས་འབུམ་ཕྲག་ལ རྒྱལ་ཚབ་བསོད་ནམ་
རྒྱལ་མཚན་ལ་གསོལ་བ་འདེབས། དཀར་པོ་དགེ་བའི་བློ་གྲོས་ལ
རྫོགས་ཆེན་བསོད་ནམས་དབང་པོ་ལ༴ ལྷ་བཙུན་ནམ་མཁའ་འཇིགས་
མེད་ལ༴ དབེན་པོ་ཀློང་ཡང་འཐའ་བྲལ་ལ༴ རྫོགས་ཆེན་པདྨ་རིག་འཛིན་
ལ༔ རིག་འཛིན་ཉི་མ་གྲགས་པ་ལ༔ རྗེ་བཙུན་བློ་གྲོས་རྒྱལ་མཚོ་ལ༔
གྲུབ་དབང་ཀུན་གྲོལ་རྣམ་རྒྱལ་ལ དྲིན་ཅན་རྩ་བའི་བླ་མ་ལ༔ སྐུ་གསུམ་
བརྒྱུད་པའི་བླ་མ་ལ་གསོལ་བ་འདེབས། བླ་མ་སྐུ་ཁམས་བཟང་ལ་གསོལ་
བ་འདེབས། མཆོག་ཏུ་སྐུ་ཚེ་རིང་ལཌ ཕྲིན་ལས་དར་ཞིང་རྒྱས་ལ་གསོལ་
བ་འདེབས། བླ་མ་དང་འབྲལ་བར་མེད་པར་བྱིན་གྱིས་རློབས། དེ་ལྟར་
རྒྱུན་ཆད་མེད་པར་གསོལ་བ་ཐོབ༔ ཅེས་གསུངས་སོ༔ དེ་ནས་རྒྱལ་པོ་ཁྲི་སྲོང་ལྡེའུ་བཙན་
གྱིས་ཞུས་པ༔ ཀྱེ་སློབ་དཔོན་ཆེན་པོ་ལགས༔ བདག་དང་མ་འོངས་པའི་དད་པ་ཅན་རྣམས་
ཀྱི་དོན་དུ༔ དུས་གསུམ་གྱི་བདེ་བར་གཤེགས་པ་ཐམས་ཅད་ཀྱིས་བྱིན་གྱིས་རློབས་པ༔
ཚེ་འདིའི་བར་ཆད་སེལ་བ༔ ཕྱི་མ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ༔ ནང་ནུབ་
ཏུ་གསོལ་བ་འདེབས་པའི་ཆོས་ཤིག་ཞུ་ཞེས་ཞུས་སོ༔ གུ་རུའི་ཞལ་ནས༔ རྒྱལ་པོ་ཆེན་པོ་
ལེགས་པར་གསོན་ཅིག་ཅེས་གསུངས་སོ༔ ཏཾ༔ མཱ་ཐཱ་ཏྲ། ། ཨེ་ མ་ ཧོ༔ སངས་
རྒྱས་བསྟན་པ་རྨད་བྱུང་བསམ་ཡས་ལ༔ ཁྱད་པར་འཕགས་པའི་བསྟན་པ་
རྣམ་གསུམ་བྱོན༔ སངས་རྒྱས་ཤཱཀྱ་ཐུབ་པའི་ཞིང་ཁམས་འདིར༔ གསང་
སྔགས་རྡོ་རྗེ་ཐེག་པའི་བསྟན་པ་བྱོན༔ བསྟན་པ་རིན་པོ་ཆེ་ལ་གསོལ་བ་
འདེབས༔ ཨོ་རྒྱན་པདྨ་འབྱུང་གནས་ལ་གསོལ་བ་འདེབས༔ འོག་མིན་
ལྷུན་གྱིས་གྲུབ་པའི་ཕོ་བྲང་དུ༔ དུས་གསུམ་བདེ་བར་གཤེགས་པའི་
དགོངས་པ་ཡིས༔ མ་ཏྲཾ་རུ་དྲ་བཀའ་བསྒོ་ལོག་པ་ལས༔ འགྲོ་དྲུག་སེམས་
ཅན་སྡུག་བསྔལ་ཉམ་ཐག་གཟིགས༔ ཐུགས་རྗེ་ངོ་མཚར་ཅན་ལ་གསོལ
ཨོ་རྒྱན༴ ལྕང་ལོ་ཅན་གྱི་ཕོ་བྲང་དམ་པ་རུ༔ དེ་བཞིན་གཤེགས་པ་ཐམས་
ཅན་བཀའ་བགྲོས་མཛད༔ ཞི་རྒྱས་དབང་དྲག་ཕྲིན་ལས་རྣམ་བཞི་ཡིས
ལོག་པ་བདུད་ཀྱི་བསྟན་པ་འདུལ་བར་མཛད༔ དུས་གསུམ་བདེ་གཤེགས་
རྣམས་ལ་གསོལ༴ ཨོ་རྒྱན༴ རི་བོ་མ་ལ་ཡ་གནམ་ལྕགས་འབར་བའི་རྩེར༔
བདུད་པོ་མ་ཏྲཾ་རུ་དྲ་དྲག་པོས་བསྒྲལ༔ སྲིན་མོ་མ་ཚོགས་རྣམས་ལ་སྦྱོར་བ་
མཛད༔ གསང་སྔགས་བསྟན་པ་དང་པོ་དེ་ནས་བྱོན༔ གདུལ་བྱ་ཁྱད་པར་
19



ཅན་ལ་གསོལ༔ ཨོ་རྒྱན༴ འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ༔
དུས་གསུམ་སྐྱེ་འགག་མེད་པ་ཆོས་ཀྱི་སྐུ༔ ཆོས་རྣམས་རྣམ་དག་ཡེ་ནས་
ལྷུན་གྱིས་གྲུབ༔ སངས་རྒྱས་ཐམས་ཅད་ཐུགས་ལས་བསྐྱེད་པའི་ཡབ༔
ཆོས་སྐུ་ཀུན་ཏུ་བཟང་པོ་ལ་གསོལ༴ ཨོ་རྒྱན༴ བདེ་ཆེན་ལྷུན་གྱིས་གྲུབ་
པའི་ཞིང་ཁམས་སུ༔ གཏི་མུག་རྣམ་དག་ཆོས་དབྱིངས་ཡེ་ཤེས་ངང་༔
རྣམ་པར་སྣང་མཛད་ལོངས་སྤྱོད་རྫོགས་པའི་སྐུ༔ སྐུ་ཡི་རིགས་མཆོག་
རིགས་ཀྱི་འཁོར་གྱིས་བསྐོར༔ བུདྡྷ་རིགས་ཀྱི་ལྷ་ཚོགས་ལ༔ ཨོ་རྒྱན་
ཤར་ཕྱོགས་མངོན་པར་དགའ་བའི་ཞིང་ཁམས་སུ༔ ཞེ་སྡང་རྣམ་དག་་མེ་
ལོང་ཡེ་ཤེས་ངང་༔ རྡོ་རྗེ་སེམས་དཔའ་ལོངས་སྤྱོད་རྫོགས་པའི་སྐུ༔
ཐུགས་ཀྱི་རིགས་མཆོག་རིགས་ཀྱི་འཁོར་གྱིས་བསྐོར༔ རྡོ་རྗེ་རིགས་ཀྱི་ལྷ་
ཚོགས་ལ་གསོལ༴ ཨོ་རྒྱན༔ ལྷོ་ཕྱོགས་དཔལ་ལྡན་མཛེས་པའི་ཞིང་
ཁམས་སུ༔ ང་རྒྱལ་རྣམ་དག་མཉམ་ཉིད་ཡེ་ཤེས་ངང་༔ རིན་ཆེན་འབྱུང་
གནས་ལོངས་སྤྱོད་རྫོགས་པའི་སྐུ༔ ཡོན་ཏན་རིགས་མཆོག་རིགས་ཀྱི་
འཁོར་གྱིས་བསྐོར༔ རིན་ཆེན་རིགས་ཀྱི་ལྷ་ཚོགས་ལ་གསོལ༴ ཨོ་རྒྱན་
ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ འདོད་ཆགས་རྣམ་དག་སོར་
རྟོགས་ཡེ་ཤེས་ངང་༔ སྣང་བ་མཐའ་ཡས་ལོངས་སྤྱོད་རྫོགས་པའི་སྐུ
གསུང་གི་རིགས་མཆོག་རིགས་ཀྱི་འཁོར་གྱིས་བསྐོར༔ པདྨ་རིགས་ཀྱི་ལྷ་
ཚོགས་ལ་གསོལ༔ ཨོ་རྒྱན༴ བྱང་ཕྱོགས་ལས་རབ་རྫོགས་པའི་ཞིང་
ཁམས་སུ༔ ཕྲག་དོག་རྣམ་དག་བྱ་གྲུབ་ཡེ་ཤེས་ངང་༔ དོན་ཡོད་གྲུབ་པ་
ལོངས་སྤྱོད་རྫོགས་པའི་སྐུ༔ ཕྲིན་ལས་རིགས་མཆོག་རིགས་ཀྱི་འཁོར་
གྱིས་ བསྐོར༔ ཀརྨ་ རིགས་ ཀྱི་ ལྷ་ ཚོགས་ ལ་གསོལ༴ ཨོ་ རྒྱན༴ ཆོས་
དབྱིངས་རོལ་པའི་གཞལ་ཡས་ཆེན་པོ་ན༔ ཉོན་མོངས་དུག་ལྔ་བརྫིས་
པའི་གདན་སྟེང་དུ༔ ཁྲོ་བོའི་རྒྱལ་པོ་ཆེ་མཆོག་ཧེ་རུ་ཀཿ རིགས་ལྔ་བདེ་
གཤེགས་འདུས་པའི་འཁོར་གྱིས་བསྐོར༔ ཀུན་བཟང་ཧེ་རུ་ཀའི་ལྷ་
ཚོགས་ལ་གསོལ༴ ཨོ་རྒྱན༴ ཐུགས་རྗེ་རོལ་པའི་གཞལ་ཡས་ཆེན་པོ་ན
མ་བདུད་དྲེགས་པ་བརྫིས་པའི་གདན་སྟེང་དུ༔ མངོན་རྫོགས་རྒྱལ་པོ་ཆེ་
མཆོག་ཧེ་རུ་ཀ༔ ཡེ་ཤེས་ལས་གྲུབ་མ་མོའི་འཁོར་གྱིས་བསྐོར༔ ཆེ་
མཆོག་མ་མོའི་ལྷ་ཚོགས་ལ་གསོལ༴ ཨོ་རྒྱན༴ མཐིང་ནག་གྲུ་གསུམ་
འབར་བའི་གཞལ་ཡས་ན༔ མ་ཏྲཾ་རུ་དྲ་བརྫིས་པའི་གདན་སྟེང་དུ༔ ཐུགས་
ཀྱི་བདག་ཉིད་བཛྲ་ཧེ་རུ་ཀ༔ ཁྲག་འཐུང་ཁྲོ་བོ་འབར་བའི་འཁོར་གྱིས་
བསྐོར༔ དཔལ་ཆེན་ཧེ་རུ་ཀའི་ལྷ་ཚོགས་ལ༔ ཨོ་རྒྱན༴ མཐིང་ནག་ཨེ་
ལས་དྲག་པོའི་གཞལ་ཡས་ན༔ གཤིན་རྗེ་ཆུ་གླང་བརྫིས་པའི་གདན་སྟེང་
དུ༔ འཇམ་དཔལ་ཡ་མཱནྟ་ཀ་གཤིན་རྗེའི་གཤེད༔ གཤེད་པོ་ཁྲོ་བོ་དྲེགས་
པའི་འཁོར་གྱིས་བསྐོར༔ གཤིན་རྗེའི་གཤེད་པོའི་ལྷ་ཚོགས་ལ་གསོལ
21



ཨོ་རྒྱན༴ ་ དམར་ནག་གྲུ་གསུམ་དབང་གི་གཞལ་ཡས་ན༔ བདུད་ནག་
ཕོ་མོ་བརྫིས་པའི་གདན་སྟེང་དུ༔ དབང་གི་རྒྱལ་པོ་པདྨ་ཧེ་རུ་ཀ༔ པདྨ་
རིགས་ཀྱི་ཁྲོ་བོ་རྣམས་ཀྱིས་བསྐོར༔ རྟ་མགྲིན་དབང་གི་ལྷ་ཚོགས་ལ་
གསོལ༔ ཨོ་རྒྱན༴ བསྐལ་པ་མེ་ལྟར་འབར་བའི་གཞལ་ཡས་ན༔ ཕོ་
བདུད་དྲེགས་པ་བརྫིས་པའི་གདན་སྟེང་དུ༔ དཔལ་ཆེན་རྡོ་རྗེ་གཞོན་
ནུ་དཔའ་བོའི་སྐུ༔ བདུད་འདུལ་ཁྲོ་བཅུ་ཁྲ་ཐབས་འཁོར་གྱིས་བསྐོར༔ རྡོ་
རྗེ་ཕུར་པའི་ལྷ་ཚོགས་ལ་གསོལ༴ ཨོ་རྒྱན༔ པདྨ་དབང་གི་གཞལ་ཡས་
ཆེན་པོ་ན༔ མ་ཆགས་པདྨ་འབར་བའི་གདན་སྟེང་དུ༔ བཅོམ་ལྡན་མགོན་
པོ་ཡེ་ཤེས་ཚེ་དཔག་མེད༔ འཆི་མེད་ཚེ་ཡི་ལྷ་ཚོགས་རྣམས་ཀྱིས་བསྐོར༔
རྡོ་རྗེ་ཚེ་ཡི་ལྷ་ཚོགས་ལ་གསོལ༴ ཨོ་རྒྱན༔ དུར་ཁྲོད་རྔམ་བརྗིད་རོལ་པའི་
གཞལ་ཡས་ན༔ ཏི་ར་གན་རྐྱལ་བརྫིས་པའི་གདན་སྟེང་དུ༔ ཡུམ་ཆེན་ཁྲོ་
མོ་རྡོ་རྗེ་ཕག་མོའི་སྐུ༔ མ་མོ་མཁའ་འགྲོ་ལྷ་ཚོགས་འཁོར་གྱིས་བསྐོར༔ རྡོ་
རྗེ་རྣལ་འབྱོར་མའི་ལྷ་ཚོགས་ལ་གསོལ༴ ཨོ་རྒྱན༴ རྒྱ་གར་རྡོ་རྗེ་གདན་
གྱི་ཕོ་བྲང་དུ༔ རྒྱུ་འབྲས་བདེན་པས་འགྲོ་བའི་དོན་མཛད་ཅིང་༔ སྡེ་སྣོད་
གསུམ་གྱི་བསྟན་པའི་རྒྱལ་མཚན་བཙུགས༔ ཉན་ཐོས་བྱང་ཆུབ་སེམས་
དཔའི་འཁོར་གྱིས་བསྐོར༔ སྤྲུལ་སྐུ་ཤཱཀྱ་ཐུབ་པ་ལ་གསོལ༴ ཨོ་རྒྱན༴ དྷ་
ན་ཀོ་ཤ་ཀླུ་ཡི་ཕོ་བྲང་དུ༔ ཐུགས་རྗེའི་སྟོབས་ཀྱིས་འགྲོ་བའི་དོན་ལ་བྱོན༔
རྒྱལ་བའི་དགོངས་པས་འགྲོ་དྲུག་རང་གྲོལ་མཛད༔ མཁའ་འགྲོ་སྡེ་ལྔ་
མང་པོའི་འཁོར་གྱིས་བསྐོར༔ སྤྲུལ་སྐུ་དགའ་རབ་རྡོ་རྗེ་ལ་གསོལ༴ ཨོ་
རྒྱན༴ རྒྱ་ནག་རི་བོ་རྩེ་ལྔའི་ཕོ་བྲང་དུ༔ སངས་རྒྱས་སྐུ་ཡི་སྤྲུལ་པ་འཇམ་
དཔལ་དབྱངས༔ སྟེང་འོག་ཕྱོགས་བཞིར་སྐུ་ཡིས་འགྲོ་དོན་མཛད༔ སྐུ་ཡི་
བྱང་ཆུབ་སེམས་དཔའི་འཁོར་གྱིས་བསྐོར༔ འཕགས་པ་འཇམ་དཔལ་
གྱི་ལྷ་ཚོགས་ལ་གསོལ༔ ཨོ་རྒྱན༴ གནས་ཆེན་རི་བོ་ཏ་ལའི་ཕོ་བྲང་དུ༔
སངས་རྒྱས་གསུང་གི་སྤྲུལ་པ་སྤྱན་རས་གཟིགས༔ སྟེང་འོག་ཕྱོགས་
བཞིར་གསུང་གིས་འགྲོ་དོན་མཛད༔ གསུང་གི་བྱང་ཆུབ་སེམས་དཔའི་
འཁོར་གྱིས་བསྐོར༔ སྤྱན་རས་གཟིགས་ཀྱི་ལྷ་ཚོགས་ལ་གསོལ༴ ཨོ་
རྒྱན༴ གནས་མཆོག་ལྕང་ལོ་ཅན་གྱི་ཕོ་བྲང་དུ༔ སངས་རྒྱས་ཐུགས་ཀྱི་
སྤྲུལ་ པ་ རྡོ་ རྗེ་ འཛིན༔ སྟེང་འོག་ ཕྱོགས་ བཞིར་ ཐུགས་ཀྱིས་ འགྲོ་ དོན་
མཛད༔ ཐུགས་ཀྱི་བྱང་ཆུབ་སེམས་དཔའི་འཁོར་གྱིས་བསྐོར༔ ཕྱག་ན་རྡོ་
རྗེའི་ལྷ་ཚོགས་ལ་གསོལ༴ ཨོ་རྒྱན༴ སྟེང་ཕྱོགས་རྣམ་པར་རྒྱལ་བའི་ཁང་
བཟང་དུ༔ འཕགས་པ་འཇམ་དཔལ་ཐུགས་ཀྱི་དགོངས་པ་ཡིས༔ ལྷ་
དབང་བརྒྱ་བྱིན་གནས་སུ་གསང་སྔགས་བྱོན༔ ཚོམ་བུ་འབུམ་དང་བཅས་
ཏེ་མངོན་སངས་རྒྱས༔ ལྷ་ཡི་རིག་འཛིན་རྣམས་ལ་གསོལ༴ ཨོ་རྒྱན་
འོག་ཕྱོགས་རྒྱ་མཚོ་ཆེན་པོའི་གཏིང་རུམ་དུ༔ སྤྱན་རས་གཟིགས་དབང་
23



，，，，，，
་་་，
，，
་
་
་་་་
ཐུགས་ཀྱི་དགོངས་པ་ཡིསཿ ཀླུ་རྒྱལ་འཇོག་པོའི་གནས་སུ་གསང་སྔགས་
བྱོན༔ ཚོམ་བུ་འབུམ་དང་བཅས་ཏེ་མངོན་སངས་རྒྱསཿ ཀླུ་ཡི་རིག་འཛིན་
རྣམས་ལ་གསོལ༴ ཨོ་རྒྱན༴ རི་རྒྱལ་མེ་རི་འབར་བའི་རྩེ་མོ་རུ༔ ཕྱག་ན་
རྡོ་རྗེའི་ཐུགས་ཀྱི་དགོངས་པ་ཡིས༔ རྒྱལ་པོ་ཛ་ཡི་གནས་སུ་གསང་སྔགས་
བྱོན༔ གང་ཟག་ལས་ཅན་མ་ལུས་བྱང་ཆུབ་ཐོབ༔ མི་ཡི་རིག་འཛིན་
རྣམས་ལ་གསོལ༴ ཨོ་རྒྱན༴ ནུབ་ཕྱོགས་ཨོ་རྒྱན་དབང་གི་ཕོ་བྲང་དུ༔
བདེ་གཤེགས་སྐུ་གསུང་ཐུགས་ཀྱི་སྤྲུལ་པ་སྟེ༔ འཛམ་བུའི་གླིང་དུ་འགྲོ་
བའི་དོན་ལ་བྱོན༔ རིག་འཛིན་མཁའ་འགྲོ་མང་པོའི་འཁོར་གྱིས་བསྐོར༔
པདྨ་འབྱུང་གནས་ཀྱི་ལྷ་ཚོགས་ལ་གསོལ༴ ཨོ་རྒྱན༴ ཆོས་སྐུ་ལོངས་སྐུ་
སྤྲུལ་སྐུ་ཡང་སྤྲུལ་དང་༔ འདས་དང་མ་བྱོན་ད་ལྟ་དུས་གསུམ་གྱི༔ ཕྱོགས་
བཅུའི་སངས་རྒྱས་ རིག་འཛིན་བྱང་སེམས་ལ༔ བདག་ཅག་ལུས་ངག་
ཡིད་གསུམ་གུས་པ་ཡིས༔ ཡིད་གཉིས་ཐེ་ཚོམ་མེད་པར་གསོལ༔ ཨོ་རྒྱན་
པདྨ་འབྱུང་གནས་ལ་གསོལ་བ་འདེབས༔ ཞེས་གསུངས་སོ༔ རྒྱལ་པོ་ཆེན་པོ་ཚེ་
འདིའི་ཁེ་གྲགས་དང་འདུ་འཛིའི་དབང་དུ་མ་བཏང་བར་དུས་རྒྱུན་དུ་གསོལ་བ་ཐོབ༔
གསང་སྔགས་ཀྱི་རྩ་བ་དམ་ཚིག་ཡིན༔ དམ་ཚིག་གི་རྩ་བ་མོས་གུས་དང་བརྩོན་འགྲུས་
ཡིན༔ དེ་གཉིས་ཀྱི་རྩ་བ་བླ་མ་དང་ཡི་དམ་ལ་གསོལ་བ་འདེབས་པ་ཡིན་པས༔ བརྩོན་
འགྲུས་ཅན་གྱིས་ཉམས་སུ་བླངས་ན༔ ཚེ་འདིར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་
པར་འགྱུར་ཞེས་གསུངས་སོ༔ དེ་ནས་མཁའ་འགྲོ་ཡེ་ཤེས་མཚོ་རྒྱལ་གྱིས་ཞུས་པ༔ ཀྱེ་
སློབ་དཔོན་ཆེན་པོ་ལགས༔ སྤྱིར་སངས་རྒྱས་ཤཱཀྱ་ཐུབ་པའི་ཞིང་ཁམས་འདིར༔ ཐེག་པ་
ཆེ ན་པོའི་གསང་སྔགས་བྱོན་པ་འགྲོ་བ་ཡོངས་ལ་བཀའ་དྲིན་ཆེ་ལགས༔ གསང་སྔགས་ཀྱི་
ལྷ་ཐམས་ཅད་ཀྱི་སྐུའི་ངོ་བོ་རྡོ་རྗེ་ཐོད་ཕྲེང་རྩལ༔ གསུང་ཐེག་པ་ཆེན་པོའི་མན་ངག་གིས་
འགྲོ་བ་འདྲེན༔ ཐུགས་ཀྱིས་དགོངས་པ་ནམ་མཁའ་ལ་ཉི་མ་ཤར་བ་ལྟ་བུའི་དགོངས་པ་
ཟབ་མོ་མངའ་བ༔ བདེ་གཤེགས་ཀུན་འདུས་པདྨ་འབྱུང་གནས་ཉིད་ལས་ལྷག་པའི་སངས་
རྒྱ ས་ནི་བདག་འདྲ་ཡེ་ཤེས་མཚོ་རྒྱལ་གྱིས་གཞན་ནས་བཙལ་དུ་མི་རྙེད་པར་འཁུམས་
ལགས་པས༔ བདག་ལ་ཚིག་ཉུང་ལ་དོན་འདུས་པ༔ དོན་ཟབ་ལ་བྱིན་རླབས་ཆེ་བ༔
གུ་རུ་ཉིད་ལ་གསོལ་བ་བཏབ་པ་ཙམ་གྱིས་བྱིན་རླབས་ནམ་མཁའི་སྤྲིན་ལྟར་གཡོ་ནུས་པ༔
བདག་ཐ་མལ་བ་རྣམས་ཀྱིས་བོད་ཡུལ་དུ་གསོལ་བ་བཏབ་པས༔ གུ་རུ་ཉིད་སླར་ཨོ་རྒྱན་
དུ་གཤེགས་པའི་དུས་སུ་མཁའ་འགྲོའི་གླིང་ནས་ཐུགས་རྗེས་བོད་ཀྱི་དད་པ་ཅན་རྣམས་ཀྱི་
གནས་སུ་བྱོན་ཏེ་བྱིན་གྱིས་རློབ་ནུས་པ་ཞིག་ཞུ་ཞེས་ཞུས་པས༔ བཀའ་སྩལ་པ། ཉོན་ཅིག་
ཇོ་མོ་མཚོ་རྒྱལ༔ ཁམས་གསུམ་གྱི་སེམས་ཅན་ཐམས་ཅད་ཉོན་མོངས་པའི་དབང་གིས་
རྟོག་པ་ཁ་འབྱམས་ཤིང་གཉིས་སྣང་གི་རྟོག་པ་བདག་ཏུ་བཟུང་བས་འཁྲུལ་པ་ཡིན༔ ང་
ཉིད་ཆོས་སྐུའི་སངས་རྒྱས་ཐམས་ཅད་ཀྱིས་བྱིན་གྱིས་བརླབས༔ ལོངས་སྤྱོད་རྫོགས་
པའི་སངས་རྒྱས་ཐམས་ཅད་ཀྱིས་དབང་བསྐུར༔ སྤྲུལ་སྐུའི་སངས་རྒྱས་དང་བྱང་ཆུབ་
སེ མས་དཔའ་ཐམས་ཅད་ཀྱིས་བཀའ་བགྲོས་ཏེ་ལྷོ་འཛམ་བུའི་གླིང་དུ་བྱོན༔ ཁྱད་པར་དུ་



བོད་ཡུལ་མུན་པའི་གླིང་དུ་སངས་རྒྱས་ཀྱི་བསྟན་པ་དར་བར་བྱ་བ་དང་༔ གོསང་སྔགས་
འབྲས་བུའི་ཆོས་ཀྱི་འགྲོ་བ་འདྲེན་པའི་ཕྱིར༔ རིན་ཆེན་མཚོ་གླིང་པདྨའི་སྡོང་པོ་ལས༔ རང་
བྱུང་སྤྲུལ་པའི་སྐུ་རུ་བརྡ་ཡིས་འོངས༔ གང་ཞིག་ལས་ཅན་སྐྱེས་བུ་དད་པ་ཅན༔ བདག་ལ་
གདུང་བའི་སེམས་ཀྱི་གསོལ་འདེབས་ན༔ རྒྱུ་འབྲས་རྟེན་འབྲེལ་སྨོན་ལམ་ཁྱད་པར་གྱིས༔
སངས་རྒྱས་གཞན་པས་བདག་ཉིད་ཐུགས་རྗེ་མྱུར༔ མཚོ་རྒྱལ་མོས་པས་རྒྱུན་དུ་གསོལ་
བ་ཐོབ༔ ཅེས་གསུངས་སོ༔ དེའི་དུས་སུ་ཞལ་ལྷོ་ནུབ་ཏུ་གཟིགས་ཏེ༔ རིན་པོ་ཆེ་དང་རུས་
པའི་རྒྱན་སྣ་ཚོགས་ཀྱིས་བརྒྱན༔ ཕྱག་གཡས་པས་ཐོད་པའི་ཌ་མ་རུ་འཁྲོལ༔ ཕྱག་གཡོན་
པ་ཇོ་མོ་མཚོ་རྒྱལ་གྱི་སྤྱི་བོར་བཞག་སྟེ༔ འདི་སྐད་ཅེས་གསུངས་སོ༔ ཨེ་ མ་ ཧོ༔
འདི་ནས་ཉི་མ་ལྷོ་ནུབ་མཚམས་ཤེད་ན༔ གནས་ཆེན་རྡོ་རྗེ་གདན་གྱི་ནུབ་
བྱང་མཚམས༔ རྔ་ཡབ་གླིང་ཕྲན་ཟ་བྱེད་སྲིན་པོའི་ཡུལ༔ དུས་གསུམ་
སངས་རྒྱས་རྣམས་ཀྱིས་བྱིན་བརླབས་པའི༔ གླིང་མཆོག་ཁྱད་པར་ཅན་ལ་
གསོལ་བ་འདེབས༔ ཨོ་རྒྱན༴ ཧཱུྃ༔ སྔོན་གྱི་བསྐལ་པ་དང་པོ་འདས་པའི་
དུས༔ མ་ཏྲཾ་རུ་དྲ་བསྒྲལ་བའི་རྫས་བརྒྱད་ལ༔ གསང་སྔགས་འབྱོན་པའི་
གནས་བརྒྱད་བྱིན་གྱིས་བརླབས༔ ཙིཏྟ་ཨོ་རྒྱན་གནས་སུ་བབས་པ་ལས༔
རྟེན་འབྲེལ་ཁྱད་པར་ཅན་ལ་གསོལ༴ ཨོ་རྒྱན༴ རྡོ་རྗེ་ཕག་མོས་བྱིན་གྱིས་
བརླབས་པའི་གནསཿ མ་མོ་མཁའ་འགྲོ་ཐམས་ཅད་འདུ་བའི་གླིང་༔
གསང་སྔགས་བརྡ་ཡི་རང་སྒྲ་དི་རི་རི༔ གནས་དེར་ཕྱིན་པ་ཙམ་གྱིས་བྱང་
ཆུབ་ཐོབ༔ གནས་མཆོག་ཁྱད་པར་ཅན་ལ་གསོལ༴ ཨོ་རྒྱན༴ ཟངས་
མདོག་དཔལ་གྱི་རི་བོ་ཙིཏྟའི་དབྱིབསཿ རྩ་བ་ཀླུ་ཡི་རྒྱལ་པོའི་གནས་སུ་
ཟུག༔ སྐེད་པ་ལྷུན་ཆགས་མཁའ་འགྲོའི་གནས་ན་བརྗིད༔ རྩེ་མོ་ཚངས་
པའི་འཇིག་རྟེན་སྙེགས་པ་འདྲ༔ རི་རྒྱལ་ཁྱད་པར་ཅན་ལ་གསོལ༴ ཨོ་
རྒྱན༴ དཔལ་གྱི་རི་བོ་འབར་བའི་རྩེ་མོ་ན༔ ཤར་ཕྱོགས་ཤེལ་ལ་ལྷོ་
ཕྱོགས་བེཟླུམཿ ནུབ་ཕྱོགས་རྭ་ག་བྱང་ཕྱོགས་ཨིནྡྲའི་མདོག༔ ཕྱི་ནང་མེད་
པར་གསལ་བའི་གཞལ་ཡས་ཁང་༔ ཕོ་བྲང་ཁྱད་པར་ཅན་ལ་གསོལ༴ ཨོ་
རྒྱན༔ གཞལ་ཡས་ཆེན་པོའི་ཕྱོགས་བཞི་མཚམས་བརྒྱད་དང་༔ སྟེང་འོག་
ཐམས་ཅན་རིན་པོ་ཆེ་ལས་གྲུབ༔ ཁྱམས་དང་གྲུ་ཆད་གློ་འབུར་རིགས་
བཞི་ཡང་༔ ཕྲིན་ལས་བཞི་ཡི་ཁ་དོག་སོ་སོར་གསལ༔ ལྷུན་གྲུབ་གཞལ་
ཡས་ཁང་ལ་གསོལ༴ ཨོ་རྒྱན༴ རྩིག་པ་འདོད་སྣམ་ཕ་གུ་དྲྭ་བ་དང་༔ དྭ་
ཕྱེད་མདའ་ཡབ་རིན་ཆེན་སྣ་ལྔ་གསལ༔ སྒོ་བཞི་རྟ་བབས་ཆོས་འཁོར་
རྒྱན་རྣམས་ཀུན༔ སྣ་ཚོགས་རིན་པོ་ཆེ་ཡིས་མཛེས་པར་བརྒྱན༔ རིན་ཆེན་
གཞལ་ཡས་ཁང་ལ་གསོལ༴ ཨོ་རྒྱན༴ དཔག་བསམ་ཤིང་དང་བདུད་རྩིའི་
ཆུ་མིག་དང་༔ འཇའ་ཚོན་སྣ་ལྔས་ཕྱི་ནང་སྤྲིན་ལྟར་གཏིབས༔ མེ་ཏོག་
པདྨའི་འོད་ཀྱིས་བར་སྣང་ཁེངསཿ གནས་དེར་དྲན་པ་ཙམ་གྱིས་བདེ་ཆེན་
ཐོབ༔ པདྨ་འོད་ཀྱི་གཞལ་ཡས་ལ་གསོལ༴ ཨོ་རྒྱན༴ གཞལ་ཡས་ཆེན་
26



པོ་དེ་ཡི་ནང་ཤེད་ན༔ རིན་ཆེན་ཟུར་བརྒྱད་ཉི་མ་ཟླ་བའི་གདན༔ མ་
ཆགས་པདྨ་འབར་བའི་སྡོང་པོ་ལ༔ པདྨ་འབྱུང་གནས་བདེ་གཤེགས་
འདུས་པའི་སྐུ༔ རང་བྱུང་སྤྲུལ་པའི་སྐུ་ལ་གསོལ༔ ཨོ་རྒྱན༴ ཞི་རྒྱས་
དབང་དྲག་དོན་ལ་དགོངས་པའི་ཕྱིར༔ སྐུ་མདོག་ཕྱག་མཚན་རྒྱན་རྣམས་
མ་ངེས་ཀྱང་༔ ཉི་མ་སྟོང་གི་འོད་ལས་གཟི་མདངས་ཆེ༔ རི་རྒྱལ་ལྷུན་པོ་
བས་ཀྱང་བརྗིད་རེ་ཆེ༔ ཡ་མཚན་སྤྲུལ་པའི་སྐུ་ལ་གསོལ༔ ཨོ་རྒྱན་
ཐུགས་ཀྱི་སྤྲུལ་པས་འཇིག་རྟེན་ཁྱབ་པར་འགྱེད༔ སྤྱན་རྩ་ཉི་ཟླ་ལྟ་བུར་
འཁྱིལ་ཞིང་གཟིགས༔ ནམ་མཁའི་གློག་ལས་ཐུགས་རྗེའི་ཕྲིན་ལས་མྱུར༔
དགོངས་པ་ཟབ་མོ་ནམ་མཁའི་ཀློང་དང་མཉམ༔ ཐུགས་རྗེ་ཁྱད་པར་ཅན་
ལ་གསོལ༴ ཨོ་རྒྱན༴ འགྲོ་ལ་བརྩེ་བའི་ཐབས་ཀྱིས་འགྲོ་དོན་མཛད༔
ཞལ་འཛུམ་མཛེས་པའི་མདངས་ལྡན་ཡ་ལ་ལཿ འབྲུག་སྟོང་ལྡིར་བས་
གསུང་གི་གདངས་སྒྲ་ཆེ༔ གསང་སྔགས་ཟབ་མོའི་ཆོས་སྒྲ་དི་རི་རི༔
ཚངས་པའི་གསུངས་དབྱངས་སྒྲོགས་ལ་གསོལ༴ ཨོ་རྒྱན༴ སྤྲུལ་སྐུ་ཆེན་
པོའི་ཕྱོགས་བཞི་མཚམས་བརྒྱད་ན༔ ལོག་པའི་དགྲ་བགེགས་བརྫིས་པའི་
གདན་སྟེང་དུ༔ སྐུ་གསུང་ཐུགས་དང་ཡོན་ཏན་ཕྲིན་ལས་ཀྱི༔ རིགས་ལྔ་
བདེ་བཤེགས་བདུད་འདུལ་ཁྲོ་བོའི་ཚོགས༔ སྒྲུབ་ཆེན་བཀའ་བརྒྱད་ཀྱི་ལྷ་
ཚོགས་ལ་གསོལ༴ ཨོ་རྒྱན༴ ཕྱོགས་བཞི་པདྨ་འདབ་བཞིའི་གདན་སྟེང་དུ༔
རིགས་བཞི་གིང་དང་མཁའ་འགྲོ་སྡེ་བཞིའི་ཚོགས༔ ཐམས་ཅད་མ་ལུས་
དུར་ཁྲོད་རྒྱན་དང་ལྡན༔ མཛེས་པའི་རྒྱན་ལྡན་རོལ་པའི་སྟབས་སུ་བཞུཊ༔
ཡེ་ཤེས་མཁའ་འགྲོ་ཡབ་ཡུམ་ལ་གསོལ༴ ཨོ་རྒྱན༴ གཞལ་ཡས་ཆེན་
པོའི་ཕྱོགས་བཞིའི་བར་ཁྱམས་དང་༔ གྲུ་ཆད་གློ་འབུར་རིགས་འཛིན་
མཁའ་འགྲོས་ཁེངས༔ ལྷ་དང་ལྷ་མོ་མང་པོ་སྤྲིན་ལྟར་གཏིབས༔ ཕྱི་ནང་
གསང་བའི་མཆོད་པ་སྣ་ཚོགས་འབུལཿ མ་མོ་མཁའ་འགྲོའི་ལྷ་ཚོགས་ལ་
གསོལ༴ ཨོ་རྒྱན༔ རིན་ཆེན་གཞལ་ཡས་ཁང་གི་འདོད་སྣམ་ལ༔ མཆོད་
པའི་ལྷ་མོ་ཆར་སྤྲིན་ལྟ་བུར་གཏིབས༔ འདོད་ཡོན་དྲུག་གི་མཆོད་པས་
འཇིག་རྟེན་ཁེངསཿ ཀུན་ཏུ་བཟང་པོའི་མཆོད་པས་བདེ་གཤེགས་མཆོད༔
ཡོན་ཏན་ཀུན་འབྱུང་གི་ལྷ་ཚོགས་ལ་གསོལ༴ ཨོ་རྒྱན༴ གཞལ་ཡས་ཆེན་
པོའི་ཕྱོགས་ཀྱི་སྒོ་བཞི་ན༔ རྒྱལ་ཆེན་སྡེ་བཞིས་བསྒོ་བའི་བཀའ་ཉན་
མཛད༔ ལྷ་སྲིན་སྡེ་བརྒྱད་བྲན་དང་ཕོ་ཉར་འགྱེད༔ བདུད་དང་མུ་སྟེགས་
རྡུལ་ཕྲན་བཞིན་དུ་འདུལ༔ ཆོས་སྐྱོང་སྲུང་མའི་ལྷ་ཚོགས་ལ་གསོལ༴ ཨོ་
རྒྱན༴ ཧཱུྃ༔ བཞེངས་ཤིག་པདྨ་འབྱུང་གནས་མཁའ་འགྲོའི་ཚོགས༔
དགོངས་ཤིག་ཕྱོགས་བཅུ་དུས་གསུམ་བདེ་གཤེགས་རྣམས༔ རྗེ་བཙུན་
ཆེན་པོ་པདྨ་ཐོད་ཕྲེང་རྩལ༔ རིག་འཛིན་མཁའ་འགྲོའི་གནས་ནས་གཤེཊ་
སུ་གསོལ༔ དབུ་སྐྲ་མཛེས་པའི་ཐོར་ཚུགས་ཤིགས་སེ་ཤིག༔ རིན་ཆེན་
28



ནམ
རྒྱན་ཆ་མང་པོ་སི་ལི་ལི༔ དུར་ཁྲོད་རུས་པའི་རྒྱན་ཆ་ཁྲོ་ལོ་ལོ༔ སྒྲ་དང་
རོལ་མོ་མང་པོ་འུ་རུ་རུ༔ ཡི་དམ་ལྷ་ཚོགས་ཧཱུྃ་སྒྲ་དི་རི་རི༔ མཁའ་འགྲོ་སྡེ་
ལྔས་གར་ཕྱེད་ཤིགས་སེ་ཤིག གིང་ཆེན་དཔའ་བོས་བྲོ་བརྡུང་ཁྲབས་སེ་
ཁྲབ༔ མ་མོ་མཁའ་འགྲོ་སྤྲིན་ལྟར་ཐིབས་སེ་ཐིབ༔ ཆོས་སྐྱོང་སྡེ་བརྒྱད་
ལས་བྱེད་ཁྱུགས་སེ་ཁྱུག ཞུབ་ཆེན་སྟོང་གི་སྒྲ་སྐད་སི་ལི་ལི༔ གཡས་ན་
ཕོ་རྒྱུད་ཐམས་ཅད་ཤ་ར་རཿ གཡོན་ན་མོ་རྒྱུད་ཐམས་ཅད་ཤ་ར་ར༔ བར་
སྣང་ཐམས་ཅད་དར་གདུགས་ལྷབས་སེ་ལྷབ༔ དྲི་ཞིམ་སྤོས་ཀྱི་ངད་ལྡང་
ཐུ་ལུ་ལུ༔ མཁའ་འགྲོ་གསང་བའི་བརྡ་སྐད་དི་རི་རི༔ གིང་ཆེན་དཔའ་བོའི་
བཤུག་གླུ་ཀྱུ་རུ་རུ༔ ཧཱུྃ་གི་སྣང་གླུ་མང་པོ་དི་རི་རི༔ ཕཊ་ཀྱི་བརྡ་སྐད་དྲག་
པོ་སངས་སེ་སང་༔ བདག་དང་འགྲོ་དྲུག་སེམས་ཅན་ཐམས་ཅད་ལཿ ཐུཊ་
རྗེས་གཟིགས་ལ་གནས་འདིར་གཤེགས་སུ་གསོལ༔ གནས་འདིར་ཐུགས་
རྗེས་དགོངས་ཏེ་གཤེགས་ནས་ཀྱང་༔ བདག་གིས་བྱང་ཆུབ་སྙིང་པོ་མ་
ཐོབ་པརཿ བགེགས་དང་ལོག་འདྲེན་བར་ཆད་འདུལ་བ་དང་༔ མཆོག་
དང་ཐུན་མོང་དངོས་གྲུབ་སྩལ་དུ་གསོལ༔ འཁོར་བ་སྡུག་བསྔལ་གྱི་རྒྱ་
མཚོ་ལས་བསྒྲལ་དུ་གསོལ༔ མཚོ་རྒྱལ་དེ་ལྟར་མོས་པས་གསོལ་བ་ཐོབ༔ པད་
འབྱུང་བདག་ལ་འགྲོ་བའི་དོན་ལས་མེད༔ དམ་ཚིག་དབང་གིས་བོད་ཀྱི་ཡུལ་དུ་འོང་༔
དད་པ་ཅན་ལ་དངོས་སུ་ཞལ་སྟོན་འགྱུར༔ ཞེས་གསུངས་སོ༔ གུ་རུའི་ཞལ་ནས༔ གསོལ་
བ་འདེབས་པ་ལ་དང་པོ་ལོ་རྒྱུས་བརྗོད་པས་དང་བ་འདྲེན༔ ཡོན་ཏན་མཐོང་བས་དད་པ་
སྐྱེ༔ ཡིད་ཁྱེད་ཤེས་ཀྱི་དད་པས་བྱིན་རླབས་འཇུག༔ སེམས་ཐེ་ཚོམ་དང་བྲལ་པས་བསམ་
པ་འགྲུབ༔ ཅེས་གསུངས་སོ༔ དེ་ནས་དགེ་སློང་ནམ་མཁའི་སྙིང་པོས་ཞུས་པ༔ ཀྱི་སློབ་
དཔོན་ཆེན་པོ་ལགས༔ བདག་ལ་བརྒྱུད་པའི་བླ་མ་རྣམས་ལ་གསོལ་བ་འདེབས་པས༔
སྣང་བ་ལྷ་དང་ལྷ་མོར་གསལ་བ༔ སྒྲ་གྲགས་ཚད་ཡི་དམ་ལྷའི་གསུང་དུ་གོ་བ༔ རྟོག་པ་ཅི་
ཤར་ཆོས་ཉིད་དུ་གྲོལ་བའི་གསོལ་འདེབས་ཤིག་ཞུ་ཞེས་ཞུས་ པས བཀའ་ སྩལ་ པ
ཨེ་མ་ཧོ༔ སྤྲོལ་བྲལ་བདེ་ཆེན་རྒྱལ་བ་ཀུན་ཏུ་བཟང་༔ རིགས་ལྔའི་སངས་
རྒྱས་དྲུག་པ་རྡོ་རྗེ་འཆང་༔ འགྲོ་དྲུག་དོན་མཛད་བྱང་ཆུབ་སེམས་དཔའི་སྐུ
ཆོས་སྐུ་ལོངས་སྐུ་སྤྲུལ་སྐུ་རྣམ་པ་གསུམ༔ རྒྱལ་བ་དགོངས་པའི་བརྒྱུད་པ་
ལ་གསོལ་བ་འདེབས༔ ཨོ་རྒྱན༴ གྲགས་ལྡན་མཆོག་སྐྱོང་གནོད་སྦྱིན་
སྐར་མདའ་གདོང་༔ བློ་གྲོས་ཐབས་ལྡན་ཀླུ་རྒྱལ་འཇོག་པོ་དང་༔ དྲི་མེད་
གྲགས་པ་ལས་ཅན་རྒྱལ་པོ་ཛ༔ རིག་འཛིན་ལྷ་དབང་བརྒྱ་བྱིན་ལ་སོགས་
ཏེ༔ རིག་འཛིན་རིག་པའི་བརྒྱུད་པ་ལ་གསོལ༴ ཨོ་རྒྱན༴ ཆོས་སྐུ་ཀུན་ཏུ་
བཟང་པོའི་དགོངས་པ་ཡིས༔ རྡོ་རྗེ་སེམས་དཔའ་དགའ་རབ་རྡོ་རྗེ་དང་༔
ཤྲཱི་སེངྒའི་བར་དུ་བྱིན་རླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔
རྫོགས་ཆེན་ བརྒྱུད་པའི་བླ་མ་ལ་གསོལ༴ ཨོ་རྒྱན༴ རྒྱལ་བ་ཆོས་ཀྱི་སྐུ་ཡི་
དགོངས་པ་ཡིས༔ བདེ་གཤེགས་ རིགས་ལྔ་རིགས་གསུམ་མགོན་པོ་དང་༔



ས་
..---
-
-
-
-
-
-
-
སངས་རྒྱས་གསང་བའི་བར་དུ་བྱིན་བརླབས་ ཏེ༔ འདས་དང་མ་བྱོན་ད་
ལྟ་དུས་གསུམ་གྱི༔ སྒྱུ་ འཕྲུལ་བརྒྱུད་པའི་བླ་མ་ལ་གསོལ༴ ཨོ་རྒྱན་
འཇམ་དཔལ་ཡཱ་མན་ཀའི་དགོངས་པ་ཡིས༔ སློབ་དཔོན་ཆེན་པོ་འཇམ་
དཔལ་ བཤེས་ གཉེན་ དང༌། རོ་ ལངས་ བདེ་ བའི་བར་ དུ་ བྱིན་བརླབས་ཏེ༔
འདས་དང་མ་བྱོན་ད་ལྟ་དུས་གསུམ་གྱི༔ སྐུ་ཡི་བརྒྱུད་པའི་བླ་མ་ལ་
གསོལ༴ ཨོ་རྒྱན༴ པདྨ་ཧེ་རུ་ཀ་ཡི་དགོངས་པ་ཡིས༔ དབང་གི་ལྷ་མོ་ན་ག་
རྫུ་ན་དང་༔ པདྨ་འབྱུང་གནས་བར་དུ་བྱིན་བརླབས་ཏེ༔ འདས་དང་མ་
བྱོན་ད་ལྟ་དུས་གསུམ་གྱི༔ གསུང་གི་བརྒྱུད་པའི་བླ་མ་ལ་གསོལ༴ ཨོ་
རྒྱན༴ བཛྲ་ཧེ་རུ་ཀ་ཡི་དགོངས་པ་ཡིས༔ དགའ་རབ་རྡོ་རྗེ་འཇམ་དཔལ་
བཤེས་ གཉེན་དང༌༔ ཧཱུཾ་ཆེན་ཀ་རའི་བར་དུ་བྱིན་བརླབས་ཏེ༔ འདས་
དང་མ་བྱོན་ད་ལྟ་དུས་གསུམ་གྱི༔ ཐུགས་ཀྱི་བརྒྱུད་པའི་བླ་མ་ལ་གསོལ
ཨོ་རྒྱན༴ ཆེ་མཆོག་ཧེ་རུ་ཀ་ཡི་དགོངས་པ་ཡིས༔ སྤྲུལ་པའི་མཁའ་འགྲོ་
རིག་འཛིན་མང་པོ་དང་༔ མི་འགྱུར་ནམ་མཁའི་བར་དུ་བྱིན་བརླབས་
ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ ཡོན་ཏན་བརྒྱུད་པའི་བླ་མ་
ལ་གསོལ༴ ཨོ་རྒྱན༴ དཔལ་ཆེན་རྡོ་རྗེ་གཞོན་ནུའི་དགོངས་ པ་ཡིས༔
ལྷུན་གྲུབ་ཕྱག་རྒྱ་ཆེན་པོའི་རིག་འཛིན་དང་༔ རྡོ་རྗེ་ཐོད་ཕྲེང་རྩལ་ལ་
བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ ཕྲིན་ལས་
བརྒྱུད་པའི་བླ་མ་ལ་གསོལ༔ ཨོ་རྒྱན༴ མངོན་རྫོགས་རྒྱལ་པོ་ཆེ་
མཆོག་ཧེ་རུ་ཀཿ མ་རྒྱུད་ལྷ་མོ་ཡོངས་འཁྱུད་བདེ་མ་དང་༔ དྷ་ན་སཾ་སྐྲའི་
བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ སྲིད་
པ་མ་རྒྱུད་ཀྱི་བླ་མ་ལ་གསོལ༴ ཨོ་རྒྱན༴ བཅོམ་ལྡན་དྲེགས་པ་ཀུན་
འདུལ་དགོངས་པ་ཡིས༔ རཾ་བུ་གུ་ཧྱ་ཙནྡའི་ཐུགས་བརྒྱུད་ནསཿ ཤཱཀྱ་སེང་
གེའི་བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔
མཆོད་བསྟོད་བརྒྱུད་པའི་བླ་མ་ལ་གསོལ༴ ཨོ་རྒྱན༴ དཔལ་ཆེན་སྟོབས་
ལྡན་ནག་པོའི་དགོངས་པ་ཡིས༔ སློབ་དཔོན་ཤྲིནྟཾ་གནྡྷའི་ཐུགས་བརྒྱུད་
ནས༔ རྡོ་རྗེ་གྲོ་ལོད་རྩལ་ལ་བྱིན་བརླབས་ཏེ༔ འདས་དང་མ་བྱོན་ད་ལྟ་
དུས་གསུམ་གྱི༔ དྲག་སྔགས་བརྒྱུད་པའི་བླ་མ་ལ་གསོལ༔ ཨོ་རྒྱན་
མགོན་པོ་ཚེ་དཔག་མེད་ཀྱི་དགོངས་པ་ཡིས༔ ལྷ་མོ་ཙཎྜ་ལི་ལ་ཐུགས་
བརྒྱུད་ནསཿ འཆི་མེད་པདྨ་འབྱུང་གནས་བྱིན་བརླབས་ཏེ༔ འདས་དང་མ་
བྱོན་ད་ལྟ་དུས་གསུམ་གྱི༔ ཚེ་ཡི་རིག་འཛིན་རྣམས་ལ་གསོལ༴ ཨོ་རྒྱན༴
རྡོ་རྗེ་ཕག་མོའི་ཐུགས་ཀྱི་དགོངས་པ་ཡིས༔ མཁའ་འགྲོ་སེང་གེའི་གདོང་
ཅན་ཐུགས་བརྒྱུད་ནསཿ རྡོ་རྗེ་དྲག་པོ་རྩལ་ལ་བྱིན་བརླབས་ཏེ༔ འདས་
དང་མ་བྱོན་ད་ལྟ་དུས་གསུམ་གྱི༔ གསང་སྔགས་མ་རྒྱུད་ཀྱི་བླ་མ་ལ་
གསོལ༔ ཨོ་རྒྱན༴ རྡོ་རྗེ་ཁྲག་འཐུང་ཐུགས་ཀྱི་དགོངས་པ་ཡིས༔ སྤྲུལ་སྐུ་
32



བ
སམས
=
=
པདྨ་འབྱུང་གནས་ཐུགས་བརྒྱུད་ནསཿ འཛམ་གླིང་བོད་ཀྱི་ལས་ཅན་བྱིན་
བརླབས་ཏེ༔ འདས་དང་མ་བྱོན་ད་ལྟ་དུས་གསུམ་གྱི༔ གསང་སྔགས་
འདུས་བརྒྱུད་ཀྱི་བླ་མ་ལ་གསོལ༴ ཨོ་རྒྱན༴ འདས་པའི་སངས་རྒྱས་
རྣམས་ཀྱི་དགོངས་པ་ཡིས༔ སངས་རྒྱས་ཤཱཀྱ་ཐུབ་པའི་ཐུགས་བརྒྱུད་ནས༔
བོ་དྷི་ས་ཏཱའི་བར་དུ་བྱིན་བརླབས་ཏེ༔ འདས་དང་མ་བྱོན་ད་ལྟ་དུས་
གསུམ་གྱི༔ རྒྱུ་འབྲས་དོན་སྟོན་གྱི་བླ་མ་གསོལ༴ ཨོ་རྒྱན༴ རིག་འཛིན་
བྱང་ཆུབ་སེམས་དཔའི་དགོངས་པ་ཡིས༔ གང་ཟག་ལས་ཅན་རྣམས་ལ་
བྱིན་བརླབས་ཏེ༔ དུས་ཚོད་འདི་ནས་ལྔ་བརྒྱའི་ཐ་མའི་བར༔ གསང་
སྔགས་བཀའ་བཞིན་བསྒྲུབ་པའི་དམ་ཚིག་ཅན༔ གང་ཟག་སྙན་ཁུངས་
བརྒྱུད་པ་ལ་གསོལ༴ ཨོ་རྒྱན༴ འདི་ལྟར་མིག་གི་ཡུལ་དུ་སྣང་བ་ཡི༔ ཕྱི་
ནང་སྣོད་བཅུད་དངོས་པོ་ཐམས་ཅད་ཀུན༔ སྣང་ཡང་བདག་འཛིན་མེད་
པའི་ངང་ལ་ཞོག༔ གཟུང་འཛིན་དག་པ་གསལ་སྟོང་ལྷ་ཡི་སྐུ༔ འདོད་
ཆགས་རང་གྲོལ་གྱི་བླ་མ་ལ་གསོལ༴ ཨོ་རྒྱན༴ འདི་ལྟར་རྣ་བའི་ཡུལ་དུ་
གྲགས་པ་ཡི༔ སྙན་དང་མི་སྙན་འཛིན་པའི་སྒྲ་རྣམས་ཀུན༔ གྲགས་སྟོང་
བསམ་མནོ་བྲལ་བའི་ངང་ལ་ཞོག༔ གྲགས་སྟོང་སྐྱེ་འགག་མེད་པ་རྒྱལ་ ་
བའི་གསུང་༔ གྲགས་སྟོང་རྒྱལ་བའི་གསུང་ལ་གསོལ༴ ཨོ་རྒྱན༴ འདི་
ལྟར་ཡིད་ཀྱི་ཡུལ་དུ་འགྱུ་བ་ཡི༔ ཉོན་མོངས་དུག་ལྔའི་རྟོག་པ་ཅི་ཤར་
ཡང་༔ སྔོན་བསུ་རྗེས་དཔྱོད་བློ་ཡིས་བཅོས་མི་གཞུག འགྱུ་བ་རང་སར་
བཞག་པས་ཆོས་སྐུར་གྲོལ༔ རིག་པ་རང་གྲོལ་གྱི་བླ་མ་ལ་གསོལ༴ ཨོ་
རྒྱན༴ ཕྱི་ལྟར་གཟུང་བའི་ཡུལ་སྣང་དག་པ་དང་༔ ནང་ལྟར་འཛིན་པའི་
སེམས་ཉིད་གྲོལ་བ་དང་༔ བར་དུ་འོད་གསལ་རང་ངོ་ཤེས་པ་རུ༔ དུས་
གསུམ་བདེ་གཤེགས་རྣམས་ཀྱི་ཐུགས་རྗེ་ཡིས༔ བདག་འདྲའི་རང་རྒྱུད་
གྲོལ་བར་བྱིན་གྱིས་རློབས༔ དེ་ལྟར་རྒྱུན་ཆད་མེད་པར་གསོལ་བ་ཐོབ༔ ནམ་མཁའི་
སྙིང་པོ་རིག་པའི་བཙན་ས་ཟུངས༔ བདག་དང་འབྲལ་བ་མེད་པར་བདེ་ཆེན་གནས་སུ་བྱིན༔
ཞེས་གསུངས་སོ༔ དེ་ནས་སྣ་ནམ་རྡོ་རྗེ་བདུད་འཇོམས་ཀྱིས་ཞུས་པ༔ ཀྱེ་སློབ་དཔོན་ཆེན་
པོ་ལགས༔ ཉིད་སངས་རྒྱས་ཐམས་ཅད་འདུས་པའི་སྐུ༔ སངས་རྒྱས་ཐམས་ཅད་འདུས་
པའི་གསུང་༔ སངས་རྒྱས་ཐམས་ཅད་འདུས་པའི་ཐུགས༔ བདེ་གཤེགས་འདུས་པའི་
ཐུགས་རྗེ་ཅན༔ པདྨ་འབྱུང་གནས་རྒྱལ་བའི་སྐུ༔ ཁྱོད་ལས་ལྷག་པ་གཞན་ན་མེད༔ བདག་
དང་མ་འོངས་དོན་ཆེན་དུ༔ ཉིད་ཀྱི་བྱོན་ཚུལ་མཛད་ཚུལ་ལཿ བརྟེན་ནས་དང་བ་འདྲེན་པ་
དང་༔ ཡིད་ཆེས་མོས་གུས་སྐྱེ་བ་ཡི༔ གསོལ་འདེབས་བྱིན་གྱིས་བརློབས་པའི་གསུང་༔
བདག་ལ་ཐུགས་རྗེས་གནང་བར་ཞུ༔ ཞེས་ཞུས་སོ བཀའ་སྩལ་པ༔ ཉོན་ཅིག་སྔགས་ཀྱི་
རྣལ་འབྱོར་པ༔ ང་ཡི་རྣམ་ཐར་མཛད་ཚུལ་ནི༔ བསམ་གྱིས་མི་ཁྱབ་བརྗོད་མི་ལང་༔ འོན་
ཀྱང་འཛམ་གླིང་བོད་ཡུལ་དུ༔ སྤྲུལ་པས་འགྲོ་དོན་བྱས་པའི་ཚུལ༔ ཅུང་ཞིག་བཤད་ཀྱིས་
གུས་པས་ཉོན༔ རྒྱུན་ཆད་མེད་པར་གསོལ་བ་ཐོབ༔ ཅེས་གསུངས་སོ༔ ས་མཱ་ཛ།
་་
34



ཨེ་མ་ཧོ༔ ལྷོ་ནུབ་རྔ་ཡབ་གླིང་ཕྲན་སྲིན་པོའི་ཡུལ༔ སིནྡྷ་རྒྱ་མཚོ་རོལ་པའི་
མཚོ་གླིང་དུ༔ ཀླུ་རྒྱལ་འཇོག་པོ་གནས་པའི་ཁང་སྟེང་དུ༔ པདྨ་འབར་བའི་
སྡོང་པོའི་རྩེ་ལས་འཁྲུངས༔ རང་བྱུང་ངོ་མཚར་ཅན་ལ་གསོལ་བ་འདེབས༔
ཨོ་རྒྱན༴ ཕ་དང་མ་མེད་ཁྱེའུ་སྤྲུལ་པའི་སྐུ༔ རྒྱུ་མེད་རྐྱེན་མེད་རྒྱ་མཚོའི་
ཀློང་ལས་བྱོན༔ མ་རིག་ལོག་པའི་སེམས་ཅན་འདྲེན་པའི་དཔལ༔ བདེ་
གཤེགས་སྐུ་གསུང་ཐུགས་ཀྱི་སྤྲུལ་པ་སྟེ༔ སྤྲུལ་སྐུ་མཚོ་སྐྱེས་རྡོ་རྗེ་ལ་
གསོལ༴ ཨོ་རྒྱན༴ ལས་ཅན་རྒྱལ་པོ་ཨིནྡྲ་བྷཱུ་ཏི་ཡིས༔ རྒྱ་མཚོ་ཆེན་པོའི་
གླིང་ནས་རྙེད་དེ་བྱོན༔ དད་པས་སྤྱན་དྲངས་རྒྱལ་པོར་མངའ་གསོལ་
མཛད༔ རྒྱལ་སྲིད་ཆོས་ཀྱི་ཁྲིམས་ཀྱིས་བདེ་ལ་བཀོད༔ རྒྱལ་པོ་ཐོར་ཅོག་
ཅན་ལ་གསོལ༴ ཨོ་རྒྱན༴ ལྷོ་ཕྱོགས་བསིལ་བ་ཚལ་གྱི་དུར་ཁྲོད་དུ༔
རྒྱལ་སྲིད་སྤངས་ནས་བརྟུལ་ཞུགས་སྤྱོད་པ་མཛདཿ ཏ་ན་ག་ནའི་སྦྱོར་
སྒྲོལ་དགོངས་པ་ཡིས༔ མ་མོ་མཁའ་འགྲོ་ཐམས་ཅད་དབང་དུ་བསྡུས
ཤཱནྟ་རཀྵི་ཏ་ལ་གསོལ༴ ཨོ་རྒྱན༴ ཕྱོགས་བཞིའི་དུར་ཁྲོད་ཀུན་ཏུ་སྤྱོད་པ་
མཛད༔ ཡེ་ཤེས་མཁའ་འགྲོ་རྣམས་ཀྱིས་བྱིན་གྱིས་བརླབས༔ རྡོ་རྗེ་ཕག་
མོའི་ཞལ་མཐོང་དངོས་གྲུབ་ཐོབ༔ ནམ་མཁའི་གཟའ་ཆེན་ཐམས་ཅད་
བྲན་དུ་བཀོལ༔ རྡོ་རྗེ་དྲག་པོ་རྩལ་ལ་གསོལ༴ ཨོ་རྒྱན༴ བྲག་དམར་བྱ་
ཁྱུང་ཚལ་གྱི་ཀེའུ་ཚང་དུ༔ སློབ་དཔོན་པྲ་བྷ་ཧ་སྟིའི་སྤྱན་སྔར་བྱོན༔
རྣལ་འབྱོར་ཡོ་གའི་ཆོས་ལ་སྦྱངས་པ་མཛད༔ ཡོ་གའི་ལྷ་ཚོགས་རྣམས་ཀྱི་
ཞལ་གཟིགས་པའི༔ ཤཱཀྱ་སེང་གེའི་སྐུ་ལ་གསོལ༔ ཨོ་རྒྱན༴ རྒྱ་གར་ཡུལ་
གྱི་ཕྱོགས་བཞིའི་གནས་ཆེན་དུ༔ རིག་འཛིན་གྲུབ་ཐོབ་མང་པོའི་སྤྱན་སྔར་
བྱོན༔ ཡོ་ག་རྣམ་གསུམ་ཆོས་ལ་སྦྱངས་པ་མཛད༔ མཚན་ཉིད་རྒྱུ་ཡི་ཆོས་
ཀྱི་སྒྲོ་འདོགས་བཅད༔ མཁས་པ་བློ་ལྡན་མཆོག་སྲེད་ལ་གསོལ༴ ཨོ་རྒྱན་
བྲག་ཕུག་མཱ་ར་ཏི་ཀའི་ཀེའུ་ཚང་དུ༔ འཆི་མེད་ཚེ་ཡི་རིག་འཛིན་བསྒྲུབས་
པའི་ཚེ༔ མགོན་པོ་ཚེ་དཔག་མེད་ཀྱིས་བྱིན་གྱིས་བརླབས༔ སྐྱེ་འཆི་མེད་
པ་རྡོ་རྗེའི་ལུས་སུ་གྱུརཿ འཆི་མེད་པདྨ་འབྱུང་གནས་ལ་གསོལ༴ ཨོ་རྒྱན་
ཟ་ཧོར་རྒྱལ་ཁམས་འདུལ་དུ་གཤེགས་པའི་ཚེ༔ མ་རིག་འཁྲུལ་པའི་
སེམས་ཅན་ཆོས་ལ་བཙུད༔ ཡ་མཚན་རྨད་དུ་བྱུང་བའི་རྫུ་འཕྲུལ་བསྟན༔
རྒྱལ་ཁམས་ཐམས་ཅད་ཆོས་ཀྱིས་གང་བར་མཛད༔ པདྨ་སམྦྷའི་སྐུ་ལ་
གསོལ༔ ཨོ་རྒྱན༴ ཨོ་རྒྱན་རྒྱལ་ཁམས་འདུལ་དུ་གཤེགས་པའི་ཚེ
གཤེད་མས་མེ་ཡི་དབུས་སུ་བསྲེགས་པའི་ཚེ༔ མེ་དཔུང་མཚོ་རུ་བསྒྱུར་ཏེ་
རྫུ་འཕྲུལ་བསྟན༔ ཨིནྡྲ་བྷུ་ཏི་བྱང་ཆུབ་ལམ་ལ་བཀོད༔ སྲས་མཆོག་པདྨ་
རྒྱལ་པོ་ལ་གསོལ༴ ཨོ་རྒྱན༴ འོག་མིན་གནས་དང་བདེ་ཆེན་ཕོ་བྲང་དུ༔
ལྷུན་གྲུབ་བརྩེགས་དང་པདྨ་བརྩེགས་ལ་སོགས༔ རང་བྱུང་མཆོད་རྟེན་
དྲུང་དུ་བཞུགས་པའི་ཚེ༔ མ་མོ་མཁའ་འགྲོ་ཆོས་སྐྱོང་འཁོར་གྱིས་བསྐོར༔



གུ་རུ་ཉི་མ་འོད་ཟེར་ལ་གསོལ༴ ཨོ་རྒྱན༴ ལྷོ་ཕྱོགས་རྒྱ་གར་ཡུལ་དུ་
གཤེགས་པའི་ཚེ༔ མཁའ་འགྲོ་བདུད་འདུལ་མ་ཡིས་བྱིན་གྱིས་བརླབས༔
མུ་སྟེགས་སྟོན་པ་ལྔ་བརྒྱའི་རྩོད་པ་བཟློག༔ ངན་སྔགས་བདག་པོ་མུ་
སྟེགས་ཐོག་གིས་བསྒྲལ༔ འཕགས་པ་སེང་གེ་སྒྲ་སྒྲོགས་ལ་གསོལ༴ ཨོ་
རྒྱན༴ བལ་ཡུལ་ཡང་ལེ་ཤོད་ཀྱི་བྲག་ཕུག་ཏུ༔ ཡང་དག་བདེ་གཤེགས་
སྙིང་པོ་བསྒྲུབས་པའི་ཚེ༔ བར་ཆད་བགེགས་རྣམས་རྡོ་རྗེ་ཕུར་པས་བསྒྲལ༔
ཕྱག་རྒྱ་ཆེན་པོའི་དངོས་གྲུབ་གནས་དེར་ཐོབ༔ རྡོ་རྗེ་ཐོད་ཕྲེང་རྩལ་ལ་
གསོལ༔ ཨོ་རྒྱན༴ བྱང་ཕྱོགས་རྒྱལ་པོའི་དོན་ལ་བྱོན་པའི་ཚེ༔ བོད་ཀྱི་
གནོད་སྦྱིན་ཐམས་ཅད་དམ་ལ་བཏགས༔ བསམ་ཡས་མངའ་གསོལ་རྒྱལ་
པོའི་དགོངས་པ་བསྒྲུབས༔ བོད་ཡུལ་ཐམས་ཅད་ཆོས་ཀྱིས་གང་བར་
མཛད༔ སྤྲུལ་སྐུ་པདྨ་འབྱུང་གནས་ལ་གསོལ༴ ཨོ་རྒྱན༴ བསམ་ཡས་
མཆིམས་ཕུའི་བྲག་དམར་ཀེའུ་ཚང་དུ༔ སྒྲུབ་ཆེན་བཀའ་བརྒྱད་གསང་
སྔགས་དཀྱིལ་འཁོར་དུ༔ ལས་ཅན་རྒྱལ་པོ་རྗེ་འབངས་སྨིན་པར་མཛད༔
གསང་སྔགས་འབྲས་བུའི་ཐེག་པ་རྒྱས་པར་མཛད༔ བཀའ་དྲིན་བསམ་
ལས་འདས་ལ་གསོལ༴ ཨོ་རྒྱན༴ སྟག་ཚང་སེང་གེ་བསམ་འགྲུབ་ཀེའུ་
ཚང་དུ༔ གདུག་པའི་མུ་སྟེགས་བདུད་དང་དམ་སྲི་བཏུལ༔ གནས་ཆེན་
གངས་བྲག་རྣམས་ལ་གཏེར་ཆེན་སྦས༔ མ་འོངས་སྙིགས་མའི་སེམས་
ཅན་ཐུགས་རྗེས་གཟིགས༔ རྡོ་རྗེ་གྲོ་ལོད་རྩལ་ལ་གསོལ༴ ཨོ་རྒྱན༴ བོད་
ཀྱི་གངས་ཆེན་བཞི་ལ་སྒྲུབ་ཁང་མཛད༔ བྲག་ཕུག་ཆེན་པོ་བརྒྱད་ལ་ཡང་
དབེན་མཛད༔ ཕྱོགས་བཞིའི་བྲག་ལ་སྤྲུལ་སྐུའི་ཞབས་རྗེས་བཞག
གྲགས་པའི་མཚོ་ཆེན་བཞི་ལ་ཕྱག་རྗེས་བཞག༔ འགྲོ་དྲུག་སྒྲིབ་སྦྱོང་
མཛད་ལ་གསོལ༴ ཨོ་རྒྱན༴ ལྷོ་ཕྱོགས་མོན་ཁའི་བྲག་ལ་སྐུ་རྗེས་བཞག
སྐུ་ཚབ་གཏེར་ལྔ་བོད་ཀྱི་དོན་ལ་བཞག༔ སངས་རྒྱས་བསྟན་པ་མཐའ་རུ་
རྒྱས་པར་མཛད༔ བོད་ཀྱི་ལྷ་གཅིག་འགྲོ་བ་ཡོངས་ཀྱི་དཔལ༔ ཐུགས་རྗེ་
ཁྱད་པར་ཅན་ལ་གསོལ༴ ཨོ་རྒྱན༴ ལྷོ་ནུབ་རྔ་ཡབ་གླིང་ཕྲན་དཔལ་རིའི་
རྩེར༔ རིག་འཛིན་མཁའ་འགྲོ་མང་པོའི་རྒྱལ་པོ་མཛད༔ ཤ་ཟ་སྲིན་པོ་
ཐམས་ཅན་དམ་ལ་བཏགས༔ བོད་ལ་རྒྱུན་ཆད་མེད་པར་ཐུགས་རྗེས་
གཟིགས༔ དྲིན་ཆེན་སྤྲུལ་པའི་སྐུ་ལ་གསོལ༔ ཨོ་རྒྱན༴ ལྔ་བརྒྱའི་ཐ་མར་
བོད་ཀྱི་སེམས་ཅན་ལ༔ ལས་ངན་དབང་གིས་སྡུག་བསྔལ་རྒྱུན་ཆད་མེད༔
ཁྱོད་ཀྱི་རྣམ་ཐར་དྲན་ཅིང་གསོལ་འདེབས་ན་བདག་དང་འགྲོ་དྲུག་
སེམས་ཅན་ཐམས་ཅད་ལ༔ ཐུགས་རྗེས་གཟིགས་ལ་བྱིན་གྱིས་བརླབ་ཏུ་
གསོལ༔ རྡོ་རྗེ་བདུད་འཇོམས་ལེགས་པར་གུས་པས་ཉོན༔ ང་ཡི་རྣམ་ཐར་དྲན་ཅིང་
གསོལ་བ་ཐོབ༔ ཚེ་འདིར་པདྨ་ང་ཡི་བྱིན་གྱིས་རློབས༔ ཕྱི་མ་བྱང་ཆུབ་ལམ་ལ་འགོད་
པར་ངེས༔ ཞེས་གསུངས་སོ༔ དེ་ནས་ལྷ་སྲས་མུ་ཁྲི་བཙན་པོས་ཞུས་པ༔ ཀྱེ་སློབ་དཔོན་
38



ཆེན་པོ་ལགས༔ དུས་མ་འོངས་པ་ལྔ་བརྒྱ་སྙིགས་མ་ལ་ཐུག་པའི་ཚེ༔ སེམས་ཅན་ཐམས་
ཅད་ལས་ངན་གྱི་དབང་གིས་སྡུག་བསྔལ་ཤ་སྟག་ལ་སྤྱོད་དགོས་པར་གསུངས་གད༢ དེ་
རྣམས་ལ་ཐུགས་རྗེ་གཟིགས་ནས་སྡུག་བསྔལ་ལས་སྐྱོབ་ནུས་པའི་གསོལ་འདེབས་ཤིག་ཞུ་
ཞེས་སོ༔ བཀའ་སྩལ་པ༔ ཉོན་ཅིག་མུ་ཁྲི་བཙན་པོ༔ ཚ་པའི་ཡུལ་མེད་ན་རྒྱ་སྐྱོགས་ཀྱི་ནུས་
པ་མི་འགོ༔ དད་པའི་ཞིང་ས་མེད་ན་བྱང་ཆུབ་ཀྱི་མྱུ་གུ་མི་སྐྱེ༔ ཡིད་ཁྱེད་ཤེས་ཀྱི་བློ་མ་ཁེལ་
ན་དཀོན་མཆོག་གསུམ་གྱི་བྱིན་རླབས་རྒྱང་རིང་༔ ཉོན་ཅིག་ལྷ་སྲས༔ སངས་རྒྱས་དང་བྱང་
ཆུབ་སེམས་དཔའ་རྣམས་འགྲོ་བའི་དོན་རྒྱུན་ཆད་མེད་པར་མཛད་དེ༔ འགྲོ་དྲུག་དུག་ལྔའི་
བདག་འཛིན་སྟོབས་ཆེ་བས འཁོར་བ་དོང་ནས་སྤྲུགས་པར་མ་གྱུར༔ ལྷ་སྲས་རང་ཡང་
བོད་འབངས་ཕྱི་མ་རྣམས་སྡུག་བསྔལ་ལས་སྐྱོབ་པར་འདོད་ན༔ ཡིད་ཁྱེད་ཤེས་ཀྱི་དད་པ་
བརྟན་པར་གྱིས༔ བློ་དཀོན་མཆོག་གསུམ་ལ་གཏོད་ཅིག་ཅེས་ཞལ་ཆེམས་བུ་འབངས་ལ་
ཞོག༔ དུས་རྒྱུན་དུ་མོས་པས་འདི་ལྟར་དུ་གསོལ་བ་ཐོབ་ཅེས་གསུངས་སོ༔ ཨེ་ མ་ ཧོ༔
ནུབ་ཕྱོགས་བདེ་བ་ཅན་གྱི་ཞིང་ཁམས་སུ༔ མགོན་པོ་ཚེ་དཔག་མེད་ཀྱི་
ཐུགས་རྗེ་ཡིས༔ འཛམ་བུ་གླིང་དུ་འགྲོ་བའི་དོན་ལ་དགོངས༔ ཕྱོགས་
བཅུའི་སངས་རྒྱས་ཀུན་གྱིས་བྱིན་བརླབས་པའི༔ དུས་གསུམ་བདེ་གཤེཊ་
རྣམས་ལ་གསོལ༴ ཨོ་རྒྱན༴ སིན་རྒྱ་མཚོ་རོལ་པའི་མཚོ་གླིང་དུ༔ མེ་ཏོག་
པདྨ་འབར་བའི་སྡོང་པོ་ལ༔ ཕ་དང་མ་མེད་རང་བྱུང་ཤུགས་ལས་བྱུང་༔ རྒྱུ་
མེད་རྐྱེན་མེད་འགྲོ་བའི་དོན་ལ་བྱོན༔ རང་བྱུང་ངོ་མཚར་ཅན་ལ་གསོལ
ཨོ་རྒྱན༴ སངས་རྒྱས་ཀུན་གྱི་སྐུ་ཡི་སྤྲུལ་པ་སྟེ༔ རང་བྱུང་མཚན་དང་དཔེ་
བྱད་ལྡན་པར་བྱོན༔ ཉི་མ་སྟོང་གི་འོད་ལས་གཟི་མདངས་ཆེ ཁྱོད་ཀྱི་
སྤྲུལ་པས་འཇིག་རྟེན་ཁྱབ་པར་འགྱེད༔ ཡ་མཚན་སྤྲུལ་པའི་སྐུ་ལ་གསོལ༔
ཨོ་རྒྱན༴ སངས་རྒྱས་ཀུན་གྱི་གསུང་གི་སྤྲུལ་པ་སྟེ༔ མ་ཆགས་པདྨའི་སྡོང་
པོའི་རྩེ་ལས་འཁྲུངས༔ འབྲུག་ཆེན་སྟོང་གི་སྒྲ་བས་གསུང་གདངས་ཆེ༔
འགྲོ་ བའི་ དོན་ དུ་ ཐེག་ ཆེན་ ཆོས་ སྒྲ་ སྒྲོགས༔ འབྲུག་ ལྟར་ སྒྲོགས་ པའི་
གསུང་ལ་གསོལ༴ ཨོ་རྒྱན༴ སངས་རྒྱས་ཀུན་གྱི་ཐུགས་ཀྱི་སྤྲུལ་པ་སྟེ༔
རྒྱ་མཚོ་གཏིང་མཐའ་མེད་པའི་ཀློང་ལས་སྐྱེས༔ ནམ་མཁའི་གློག་ལས་
ཐུགས་རྗེའི་ཕྲིན་ལས་མྱུར༔ དགོངས་པ་ཟབ་མོ་ནམ་མཁའི་མཐའ་དང་
མཉམ༔ ཅིར་ཡང་ས་ལེའི་ཐུགས་ལ་གསོལ༴ ཨོ་རྒྱན༴ འགྲོ་བའི་དོན་
དུ་ཡིད་བཞིན་ནོར་བུའི་སྐུ༔ ཁྱོད་ཀྱི་མཚན་ཐོས་ཙམ་གྱིས་སྡུག་བསྔལ་
སེལ༔ འཇའ་ཚོན་བཞིན་དུ་ཡོན་ཏན་སོ་སོར་གསལ༔ སྐད་ཅིག་དྲན་པས་
བྱང་ཆུབ་ལམ་སྣ་འདྲེན༔ ཡོན་ཏན་ཀུན་འབྱུང་ཁྱོད་ལ་གསོལ༴ ཨོ་རྒྱན་
ཐུགས་རྗེའི་ཕྲིན་ལས་དབང་གིས་དོན་མཛད་པའི༔ ཞི་རྒྱས་དབང་དྲག་
ཕྲིན་ལས་རྣམ་བཞི་ཡིས༔ ཉོན་མོངས་གདུལ་དཀའི་སེམས་ཅན་ཐབས་
ཀྱིས་འདུལཿ ནམ་མཁའི་སྐར་ལྟར་ཕྲིན་ལས་བསམ་མི་ཁྱབ༔ ཕྲིན་ལས་
རྒྱ་མཚོའི་རླབས་ལ་གསོལ༴ ཨོ་རྒྱན༴ སྟེང་འོག་ཕྱོགས་བཞིར་འགྲོ་བའི་
41



དོན་མཛད་ཀྱང་༔ བོད་ཡུལ་ཁ་བ་ཅན་དུ་ཐུགས་རྗེས་གཟིགས༔ བོད་ཀྱི་
མངའ་བདག་རྗེ་འབངས་ཐམས་ཅད་ལ༔ དུས་གསུམ་རྒྱུན་ཆད་མེད་པར་
བྱིན་གྱིས་རློབས༔ འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་དུ་གསོལ༔
ཞེས་གསུངས་སོ༔ དེ་ནས་འཁོར་གྱི་ཞུ་བ་པོ་རྣམ་པ་ལྔས་ཚོགས་ཀྱི་མཆོད་པ་རྒྱ་ཆེན་པོ་
ཕུལ༔ ཕྱག་དང་བསྐོར་བ་བྱས་ཏེ་ཞུས་པ༔ ཀྱེ་སློབ་དཔོན་ཆེན་པོ་ལགས༔ འདི་ལྟ་བུའི་
གསོལ་འདེབས་ཁྱད་པར་ཅན་གསུངས་པ་བཀའ་དྲིན་ཆེ་ལགས༔ གསོལ་བ་འདེབས་པ་
ལ་གང་ཟག་ཐ་མལ་པའི་ཅ་ཅོའི་སྒྲ་མི་གདགས་ཤིང་༔ དུས་མ་འོངས་པའི་གང་ཟག་རྣམས་
སྡུག་བསྔལ་གྱིས་ཉེན་པས༔ སློབ་དཔོན་ཉིད་རྗེས་སུ་དྲན་ནས་གསོལ་བ་འདེབས་ན༔
ངག་གི་གདངས་ཇི་ལྟར་ལགས་ཞེས་ཞུས་སོ༔ བཀའ་སྩལ་པ༔ ང་ཡི་ རྗེས་འཇུག་
འཁོར་བ་སྤོང་འདོད་རྣམས༔ དད་གུས་མོས་པས་རྒྱུན་དུ་གསོལ་བ་ཐོབ༔
རྩེ་གཅིག་གདུང་བའི་དབྱངས་ནི་འདི་ལྟ་སྟེ༔ ཁྱེའུ་ཕ་མར་འབོད་འདྲའི་
གདུང་དབྱངས་ལ༔ པི་ཝཾ་གླིང་བུའི་གདངས་ལྟར་སྙན་པ་ཡིསཿ ཉིན་
མཚན་དུས་དྲུག་རྣམས་སུ་གསོལ་བ་ཐོབ༔ ༈ ཅེས་གསུང་སྔོན་གྱི་ཐུགས་
དམ་ཞལ་བཞེས་བཞིན། གུས་ཤིག་གདུང་ཤུགས་དྲག་པོའི་གསོལ་
འདེབས་ན། ཀྱེ་མ་ཐུགས་རྗེས་གཟིགས་ཤིག་མ་ཧཱ་གུ་རུ། བྱིན་གྱིས་
རློབས་ཤིག་རྗེ་བཙུན་ཐོད་ཕྲེང་རྩལ། བར་ཆད་ཀུན་སེལ་བདུད་བདུལ་
དྲག་པོ་རྩལ། དངོས་གྲུབ་མཆོག་རྩོལ་ཨོ་རྒྱན་རིན་པོ་ཆེ། ད་ལྟ་བརྩོད་
ལྡན་ལྔ་བརྒྱའི་སྙིགས་དུས་འདིར། འབྱུང་པོའི་རྒྱུད་བཀྲུགས་སྐྱེ་བོའི་ལོག་
པ་སྐྱེ། མཐའ་ཡི་དམག་དཔུང་ནད་མཚོན་མུ་གེ་སོགས། བྱུར་དང་ལྟས་
ངན་གནོད་པ་ཀུན་ཞི་ཞིང་། རྒྱལ་བའི་བསྟན་དང་ཁྱད་པར་ཐེག་དགུ་
སོགས། དེར་འཛིན་ཚོགས་རྣམས་དར་སྤེལ་རྒྱས་གྱུར་ནས། ཕུན་ཚོགས་
བསམ་ཡས་ལྷུན་འགྲུབ་ཕོ་བྲང་ན། པདྨ་འབྱུང་གནས་ལམ་ཟབ་ཆོས་སྟོན་
པ། ཐེག་ཆེན་རྒྱལ་སྲིད་རིན་ཆེན་སྣ་བདུན་ཆོས། སྐལ་ལྡན་ལས་ཅན་དག་
པ་རྣམ་ལྔའི་བསྐལ། འོད་སྐར་རྒྱལ་གྱི་གོང་བའི་བཀྲ་ཤིས་པ། དེང་འདིར་
བསམ་པ་ལྷུན་གྲུབ་བཀྲ་ཤིས་ཤོག མ་འོངས་ཐ་མའི་དུས་སུ་ནུབ་ཕྱོགས་སུ༔
ང་ཡི་རྗེས་འཇུག་སྦས་པའི་རྣལ་འབྱོར་པ༔ འགྲོ་དོན་ཆེར་སྤྱོད་ལྷག་པར་ང་ལ་མོས༔ ཐེ་
ཚོམ་ཆུང་ཞིང་ཆོས་རྒྱལ་གདུང་བརྒྱུད་སྐྱོབ༔ དེ་འདྲའི་ལས་ཅན་སྙིགས་མའི་དུས་སུ་
འབྱུང༔ ཞེས་པས་ལས་ཅན་དོན་དུ་གཏེར་དུ་སྦོས༔ སཱ་མ༔ ན་མོ་གུ་རུ༔ སློབ་དཔོན་
པདྨ་འབྱུང་གནས་ལྷོ་ནུབ་སྲིན་པོའི་ཡུལ་དུ་གཤེགས་པའི་དུས་སུ༔ གུང་ཐང་ལ་ཐོག་ཏུ་ལྷ་
སྲས་མུ་ཁྲི་བཙན་པོས་ཕྱག་དང་བསྐོར་བ་བྱསཿ ཞབས་ལ་སྤྱི་བོས་གཏུགས ན་བཟའི་
སླེབ་མོ་ལ་འཇུས་ཏེ༔ སྤྱན་ཆབ་ཕྱུངས་ནས་བཤུམ་ཞིང་སྨྲེ་སྔགས་ཀྱི་ཞུ་བ་ཕུལ་བ༔ ཀྱེ་མ་
གུ་རུ་རིན་པོ་ཆེ༔ ལྔ་བརྒྱ་དུས་ཀྱི་ཐ་མ་ལ༔ མང་ཡུལ་གུང་ཐང་གངས་འགྲམ་འདིར༔
བདག་གི་བུ་བརྒྱུད་གནས་བྱས་ཏེ༔ དམངས་སུ་འབེབས་ཤིང་སྡུག་བསྔལ་ན༔ བོད་ཀྱི་
རྒྱལ་པོ་སྙིང་རེ་རྗེ༔ བདག་གི་བུ་རྒྱུད་སུ་ལ་རེ༔ ལས་སུ་དམག་དང་འཁྲུགས་པ་བྱེད༔
43



དབེན་གནས་གཉེན་པོ་འདྲལ་བ་དང༔ རི་ཀླུང་ཇག་པའི་རྒྱུག་ས་བྱེད༔ ཆོས་ལ་སྒྲུབ་ལོང་
མེད་པས་ན༔ བླ་མཆོད་རྣམ་གཉིས་འོ་རེ་རྒྱལ༔ ཕྱི་འབྱུང་དད་ལྡན་སྙིང་རེ་རྗེ༔ གཙུག་
ལག་ཁང་དུ་འཁྲུགས་ཁང་བྱེད༔ སྐུ་གསུང་ཐུགས་ཀྱི་རྟེན་རྣམས་བཤིག༔ དམ་རྫས་མི་
ནག་སྐྱེ་བོས་སྤྱོད༔ དབེན་སར་བོན་གྱི་སྔ་སྒྲ་སྒྲོགསཿ ཆོས་འཁོར་འཇིག་ལ་ཐུག་པ་ན༔
དམ་པའི་རྟེན་རྣམས་འོ་རེ་རྒྱལཿ ཆོས་འཁོར་བཀའ་སྲུང་སུ་ལ་རེ༔ ཆེ་བཙུན་ཟས་ངན་དུག་
གིས་གསོད༔ མི་ཆེན་སྲོག་ལ་ཧུར་ཐུམ་བྱེད༔ ཡ་རབ་མནོང་པོས་དམངས་སུ་འབེབས༔
སྙིང་བརྩེའི་གྲོགས་ཀྱིས་བློ་རྐུ་ན༔ བོད་ཀྱི་ཞང་བློན་སྙིང་རེ་རྗེ༔ རྒྱལ་པོའི་ཐུགས་རྗེ་སུ་ལ་
རཿ ནད་མཚོན་མུ་གེའི་བསྐལ་པ་དརཿ མཐའ་ཡི་མི་བཞི་དབུས་སུ་ཤོར༔ འདྲེ་རྒོད་འབྱུང་
པོས་ཚ་རག་གཏོང༔ ཅི་མི་འདོད་པ་འབྱུང་བ་ན༔ བོད་འབངས་སྡུག་བསྔལ་སྙིང་རེ་རྗེ༔
སྐྱབས་མེད་སེམས་ཅན་སུ་ལ་རེ༔ ཁྲི་སྲོང་ལྡེའུ་བཙན་དགུང་ལ་གཤེགས༔ གུ་རུ་ཨོ་རྒྱན་
གནས་ལ་གཤེགས༔ མུ་ཁྲི་བཙན་པོ་བོད་དུ་བོརཿ ཡབ་རྒྱལ་པོ་སྐུ་ཚེ་ཐུང་ལགས་སོ༔ གུ་
རུ་ཐུགས་རྗེ་ཆུང་ལགས་སོ༔ བདག་ནི་བསོད་ནམས་ཆུང་ལགས་སོ༔ ཆོས་འཁོར་བསྟན་
པ་ཉམས་ལགས་སོ༔ བོད་འབངས་སྐྱིད་པ་ཟད་ལགས་སོ༔ ཡབ་དང་གུ་རུ་བཞུགས་
དུས་སུ༔ མུ་ཁྲི་བཙན་པོ་མི་འགུམ་པ༔ བདག་གི་བློ་གཏད་སུ་ལ་འཆརཿ སྙིང་བརྩེའི་གྲོས་
ནི་སུ་ཡིས་འདེབས༔ དམ་པའི་ཆོས་ནི་སུ་ལ་ཞུ༔ འཆི་དུས་འཕོ་བ་སུ་ཡིས་འདེབས༔
བར་དོའི་སྡུག་བསྔལ་སུ་ཡིས་སེལ༔ སྒྲིབ་སྦྱོང་ཕྲིན་ལས་སུ་ཡིས་མཛད༔ ཀྱེ་མ་ཀྱེ་
ཧུད་ཐུགས་རྗེ་ཆུང༔ ཞེས་སྨྲེ་སྔགས་འདོན་ཅིང་ལྷ་སྲས་དྲན་མེད་དུ་བརྒྱལ་ལོ༔ དེ་ནས་
སློབ་དཔོན་པདྨ་འབྱུང་གནས་ཀྱིས་རྒྱལ་པོའི་སྙན་ཁུང་དུ་ལྗགས་ཀྱི་ཆབ་གཏོར་ཏེ་དྲན་པ་
གསོས༔ ལྷ་སྲས་ཀྱི་དབུ་པང་དུ་བླངས་ཏེ༔ འདི་སྐད་གསུངས་སོ༔ ཉོན་ཅིག་བོད་
ཀྱི་རྒྱལ་པོ་དད་པ་ཅན༔ ལས་ཅན་མོས་གུས་ལྡན་པ་ང་ཡི་བུ༔ ཁྲི་སྲོང་ལྡེའུ་བཙན་སྐུ་ཚེ་
མཐའ་རུ་འཁྱོལ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ བདག་ནི་ད་དུང་བོད་ཀྱི་དོན་
ལ་མཆི༔ དད་པ་ཅན་ལ་དངོས་སུ་དམ་ཆོས་སྟོན༔ ཐུགས་ངལ་མ་མཛད་ལྷ་སྲས་བོད་ཀྱི་
རྗེ༔ ཁྱོད་ཀྱི་སྡིགས་སྒྲིབ་ཐམས་ཅད་མ་ལུས་པ༔ ང་ཡི་ཞལ་མཐོང་ཙམ་ལ་འདག་པར་
ངེས༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ འདི་དང་ཕྱི་མ་བར་དོའི་གནས་གསུམ་དུ༔
ང་དང་ཡང་ཡང་མཇལ་ཞིང་སྡུག་བསྔལ་སེལ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔
འདི་ནས་སྐྱེ་བ་བཅུ་དྲུག་འགྲོ་དོན་མཛདཿ དེ་ནས་ཨོ་རྒྱན་མཁའ་འགྲོའི་གླིང་དུ་བྱོན༔
ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ མང་ཡུལ་གུང་ཐང་གངས་རིའི་འདབས་འདི་
རུ༔ ཉིད་ཀྱི་གདུང་བརྒྱུད་ཕྱི་མ་འབྱོན་པ་རྣམས༔ གདུང་རྒྱུད་མ་ནོར་ཆོས་ཀྱི་རྒྱལ་སྲིད་
སྐྱོངས༔ ང་ཡིས་ཐུགས་རྗེས་རྒྱུན་ཆད་མེད་པར་གཟིགས༔ ཐུགས་ངལ་མ་མཛད་ལྷ་སྲས་
བོད་ཀྱི་རྗེ༔ དབེན་གནས་ཆོས་མཛད་དད་གུས་ལྡན་པ་ཡིས༔ རྒྱལ་བའི་བཀའ་ང་ཐུགས་
རྗེའི་གདུལ་བྱ་རྣམསཿ ང་ཡི་བྱིན་རླབས་ཐུགས་རྗེས་སྐྱོབས་ལགས་ཀྱི༔ ཐུགས་ངལ་མ་
མཛད་ལྷ་སྲས་བོད་ཀྱི་རྗེ༔ སྐལ་མེད་སྡིག་སྤྱོད་ལོག་ལྟ་བདུད་ཀྱི་རིགས རྟོག་དཔྱོད་
འགྲན་སེམས་ནག་པོའི་སེམས་ཅན་ནི༔ བདག་གིས་མི་སྐྱོབ་ལས་ངན་དག་ལ་སྤྱོད༔ ད་
ལྟའི་ནང་བློན་ནག་པོ་འདི་རྣམས་ཀྱང༔ རྗེ་ཡི་ཐུགས་དཀྲུགས་བདག་གི་དམ་ལས་ས༔
co



ད་དུང་ངན་སོང་གསུམ་དུ་ངེས་པར་འགྲོ༔ འོན་ཀྱང་ང་ཡི་ཞལ་མཐོང་གསུང་ཐོས་པས༔ ཐ་
མ་ལས་ངན་དག་ནས་བདག་གི་གདུལ་བྱར་སྐྱེ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔
དུས་ངན་ཐ་མ་མཐར་ཐུག་སླེབ་ཀ་རུ༔ རི་བོ་བཀྲ་བཟང་ཞེས་བྱའི་ཤར་འདབས་སུ༔ སྦས་
པའི་རྣལ་འབྱོར་གཅིག་གི་སྨོན་ལམ་གྱིས༔ ང་ཡི་གཏེར་འདོན་ལྷ་སྲས་གདུང་བརྒྱུད་
སྐྱོབ༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ དུས་ངན་ཐ་མའི་སེམས་ཅན་ཟོག་པོས་
འདུལ༔ དེ་ཡི་སྐྱོན་གྱི་ལོག་ལྟའི་འདམ་ལ་ཚུད༔ ཆོས་དང་ཆོས་འདྲ་མི་བྱེད་ཐེ་ཚོམ་ཆེ༔
རི་བོ་བཀྲ་བཟང་འདབས་སུ་འབྱུང་བ་དེ༔ གསང་སྔགས་ཐེག་པ་ཆེན་པོའི་བཀའ་དང་
མཐུན༔ དགེ་བའི་ཚུལ་སྤྱོད་སྦས་པའི་རྣལ་འབྱོར་པསཿ གུང་ཐང་རྒྱལ་པོ་རྗེ་འབངས་
སྐྱོབས་པར་ངེས༔ ཐུགས་ངལ་མ་མཛད་ལྷ་སྲས་བོད་ཀྱི་རྗེ༔ ཞེས་གསུངས་སོ༔ དེའི་
དུས་སུ་རྒྱལ་པོའི་སྡུག་བསྔལ་སེལ་བྱེད་ཉོན་མོངས་རང་གྲོལ་ཞེས་བྱ་བ་གསུངས་སོ༔ གུ་
རུའི་ཞལ་ནས༔ ལྷ་སྲས་ཉིད་བུ་འབངས་ཀྱི་དོན་དུ་ཐུགས་ཤིན་ཏུ་བརྩེ་བསཿ ངས་རྒྱལ་
པོའི་གདུང་བརྒྱུད་རྣམས་ལ་དུས་སྙིག་མའི་མཐར་ཐུག་པའི་བར་དུ་བྱིན་རླབས་ཐུགས་རྗེས་
སྐྱོབ་ཀྱི༔ ལྷ་སྲས་རང་བུ་འབངས་ལ་ཞལ་ཆེམས་འདི་ལྟར་དུ་ཞོག་ཅེས་གསུངས་སོ༔
རིགས་བཟང་ཁུངས་བཙུན་འོད་གསལ་ལྷ་ཡི་བརྒྱུད༔ མུ་ཁྲི་བཙན་པོ་མན་ཆད་གདུང་
བརྒྱུད་མ་ཆད་བར༔ བདག་གི་ཐུགས་རྗེས་རྒྱུན་དུ་བཟུང་ལགས་ཀྱི༔ སྡིག་སྤྱོད་གྲོགས་
དང་བློན་པོའི་ཁར་མ་བཏང༔ རྒྱལ་ཁྲིམས་ཆོས་ཀྱི་ཁྲིམས་ཀྱིས་འཚོ་བར་མཛོད༔ ཆོས་མེད་
དྲེད་པོ་ཟོལ་ཟོག་གཡོ་སྒྱུ་ཅན་༔ སྙིགས་དུས་འབྱུང་བས་ཚར་ཆོད་ཆོས་ཁྲིམས་ཚུགས༔
ཆོས་བཞིན་སྤྱོད་པས་རྒྱལ་ཁམས་བདེ་བར་འགྱུར༔ སྐུ་སྲོག་ཉེན་ཞིང་མངའ་ཐང་འཕྲོག་
པ་དང༔ རྒྱལ་པོའི་དམངས་སུ་འབེབས་པའི་གལ་བྱུང་ན༔ ལྷ་སྲིན་དཔང་དུ་ཚུགས་ལ་
བཟློག་པ་མཛོད༔ སྙིགས་དུས་གུང་ཐང་རྒྱལ་པོར་སྙིང་བརྩེའི་ཕྱིར༔ བྲག་རི་དུག་སྦྲུལ་སྤུང་
འདྲའི་སྐེད་པ་ལ༔ ལྷ་སྲས་གདུང་བརྒྱུད་སྐྱོབ་པའི་མན་ངག་བདོག དེ་དུས་སྐྱེ་འགྲོ་
མི་རྣམས་ཐེ་ཚོམ་ཆེ༔ ལོག་ལྟ་མ་བྱེད་ང་ཡི་བཀའ་བཞིན་སྒྲུབས༔ གུང་ཐང་རྒྱལ་པོའི་
བསམ་པ་དེ་ཡི་འགྲུབ༔ སྡིག་སྤྱོད་རྒྱལ་པོ་བདག་གིས་སྐྱོབ་མི་འགྱུར༔ ཞེས་གསུངས་སོ༔
གུ་རུའི་ཞལ་ནས༔ ལྷ་སྲས་ཀྱི་གདུང་རབས་ཐ་མ་མང་ཡུལ་གུང་ཐང་དུ་ང་ཡི་གཏེར་གྱིས་
སྐྱོབ་པའི་དུས་སུ༔ བོད་སྡུག་པའི་དུས་ལ་བབས་པ་ཡིན་ཏེ༔ སེམས་ཅན་ལ་ཅི་མི་འདོད་
པ་འབྱུང༔ སྟེང་ལྷ་སྲིན་འཁྲུགས༔ འོག་ཀླུ་གཉན་འཁྲུགས བར་གཞི་བདག་འཁྲུགས༔
སྡིག་སྤྱོད་རྒྱལ་པོ་འཁྲུགས དམངས་ཕལ་པ་འཁྲུགས༔ ཕ་སྤུན་ནང་འཁྲུགས༔
དེའི་དུས་སུ་སངས་རྒྱས་བསྟན་པ་མཐའ་ལ་ཐུག་༔ ཡི་དམ་ལྷའི་དངོས་གྲུབ་ཡལ༔ མཁའ་
འགྲོ་ཆོས་སྐྱོང་རི་རབ་ལ་ཞལ་གཟིགས༔ སེམས་ཅནགྱི་སྐྱིད་པ་བཟད་པ་ཡིན་༔ གུང་ཐང་
རྒྱལ་པོ་ཡོན་མཆོད་རྗེ་འབངས་རྣམས༔ ང་ཡི་བཀའ་བཞིན་སྒྲུབས་ལ་གཏེར་གྱི་ཆོས་ལ་
སྤྱོད༔ པདྨ་བདག་གི་ཐུགས་རྗེ་མྱུར་ལ་སྟོབས་ཆེ་བ་དེའི་དུས་སུ་འབྱུང་ངོ༔ དུས་རྒྱུན་ཆད་
མེད་པར་ང་ལ་གསོལ་བ་ཐོབ་ཅེས་གསུངས་སོ༔ ཨེ་མ་ ཧོ༔ ནུབ་ ཕྱོགས་བདེ་བ་
ཅན་གྱི་ཞིང་ཁམས་སུ༔ སྣང་བ་མཐའ་ཡས་ཐུགས་རྗེའི་བྱིན་རླབ་གཡོས༔
སྤྲུལ་སྐུ་པདྨ་འབྱུང་གནས་བྱིན་བརླབས་ཏེ༔ འཛམ་བུའི་གླིང་དུ་འགྲོ་བའི་
47



དོན་ལ་བྱོན༔ འགྲོ་དོན་རྒྱུན་ཆད་མེད་པའི་ཐུགས་རྗེ་ཅན༔ ཨོ་རྒྱན་པདྨ་
འབྱུང་གནས་ལ་གསོལ་བ་འདེབས༔ བསམ་པ་ལྷུན་གྱིས་འགྲུབ་པར་བྱིན་
གྱིས་རློབས༔ རྒྱལ་པོ་ཁྲི་སྲོང་ལྡེའུ་བཙན་མན་ཆད་ནས༔ ཆོས་རྒྱལ་གདུང་
བརྒྱུད་མཐའ་ལ་མ་སྟོང་བར༔ དུས་གསུམ་རྒྱུན་ཆད་མེད་པར་བྱིན་གྱིས་
རློབས༔ བོད་ཀྱི་ཆོས་སྐྱོང་རྒྱལ་པོ་གཉེན་གཅིག་པུ༔ རྒྱལ་པོ་ཆོས་སྤྱོད་
སྐྱོང་བའི་ཐུགས་རྗེ་ཅན༔ ཨོ་རྒྱན་པདྨ བསམ་པ༴ སྐུ་ནི་ལྷོ་ནུབ་སྲིན་
པོའི་ཁ་གནོན་མཛད༔ ཐུགས་རྗེས་བོད་ཀྱི་སེམས་ཅན་ཡོངས་ལ་གཟིགས༔
མ་རིག་ལོག་པའི་སེམས་ཅན་འདྲེན་པའི་དཔལ༔ ཉོན་མོངས་གདུལ་
དཀའི་སེམས་ཅན་ཐབས་ཀྱི་འདུལ༔ བརྩེ་གདུང་རྒྱུན་ཆད་མེད་པའི་
ཐུགས་རྗེ་ཅན༔ ཨོ་རྒྱན༴ བསམ་པ༴ དུས་ངན་སྙིགས་མའི་མཐའ་ལ་ཐུག་
པའི་ཚེ༔ ནང་རེ་དགོངས་རེ་བོད་ཀྱི་དོན་ལ་བྱོན༔ ཉི་ཟེར་འཆར་སྡུད་
མདངས་ལ་བཅིབས་ཏེ་བྱོན༔ ཡར་ངོ་ཚེས་བཅུའི་དུས་སུ་དངོས་སུ་བྱོན༔
འགྲོ་དོན་སྟོབས་ཆེན་མཛད་པའི་ཐུགས་རྗེ་ཅན༔ ཨོ་རྒྱན༴ བསམ་པ༴
ལྔ་བརྒྱའི་ཐ་མ་རྩོད་དུས་སྙིགས་མ་ལ༔ སེམས་ཅན་ཐམས་ཅད་ཉོན་
མོངས་དུག་ལྔ་རགས༔ ཉོན་མོངས་དུག་ལྔ་རང་རྒྱུད་སྤྱོད་པའི་ཚེ༔
དེ་འདྲའི་དུས་ན་ཁྱེད་འདྲའི་ཐུགས་རྗེས་སྐྱོབས༔ དད་ལྡན་མཐོ་རིས་
འདྲེན་པའི་་ཐུགས་རྗེས་ཅན༔ ཨོ་རྒྱན༴ བསམ་པ༴ ཧོར་སོགས་འཇིཊ་
པའི་དམག་གིས་མཐའ་བསྐོར་ནས༔ ཆོས་འཁོར་གཉན་པོ་འཇིག་ལ་ཐུག་
པའི་ཚེ༔ ཡིད་གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་ལྷ་
སྲིན་སྡེ་བརྒྱད་འཁོར་གྱིས་བསྐོར༔ ཧོར་སོགས་དམག་དཔུང་བཟློག་པར་
ཐེ་ཚོམ་མེད༔ ཨོ་རྒྱན༴ བསམ་པ༴ སེམས་ཅན་རྒྱུ་ལུས་འཇིག་པའི་ནད་
བྱུང་ཚེ༔ མི་བཟོད་སྡུག་བསྔལ་ནད་ཀྱིས་ཉེན་པ་ན༔ ཡིད་གཉིས༴ ཨོ་
རྒྱན་སྨན་གྱི་བླ་དང་དབྱེར་མེད་པས༔ ཚེ་ཟད་མ་ཡིན་བར་ཆད་ངེས་
པར་སེལ༔ ཨོ་རྒྱན༴ བསམ་པ༴ འབྱུང་བ་དགྲར་ལངས་ས་བཅུད་ཉམས་
པའི་ཚེ༔ སེམས་ཅན་མུ་གེའི་ནད་ཀྱིས་ཉེན་པ་ན༔ ཡིད་གཉིས༴ ཨོ་རྒྱན་
མཁའ་འགྲོ་ནོར་ལྷའི་ཚོགས་དང་བཅས༔ དབུལ་ཕོངས་བཀྲེས་སྐོམས་
སེལ་བར་ཐེ་ཚོམ་མེད༔ ཨོ་རྒྱན༴ བསམ་པ༴ ལས་ཅན་འགྲོ་བའི་དོན་དུ་
གཏེར་འདོན་ན༔ དམ་ཚིག་ཟོལ་ཟོག་མེད་པའི་དཔའ་གདིང་གིས༔ ཡིད་
གཉིས༔ ཨོ་རྒྱན་ཡི་དམ་ལྷ་དང་དབྱེར་མེད་པའི༔ ཕ་ནོར་བུ་ཡིས་ལོན་
པར་ཐེ་ཚོམ་མེད༔ ཨོ་རྒྱན༴ བསམ་པ༴ སྦས་ཡུལ་ནག་ཁྲོད་དབེན་ས་
སྙོགས་པའི་ཚེ༔ ཁ་ཆར་བུ་ཡུག་འཚུབས་ཤིང་ལམ་འགགས་ན༔ ཡིད
ཨོ་རྒྱན་གཞི་བདག་གཉན་པོའི་འཁོར་གྱིས་བསྐོརཿ ཆོས་མཛད་ལམ་སྣ་
འདྲེན་པར་ཐེ་ཚོམ་མེདཿ ཨོ་རྒྱན༴ བསམ་པ༴ སྟག་གཟིག་དོམ་དྲེད་དུག་
སྦྲུལ་མཆེ་བ་ཅན༔ འབྲོག་ཆེན་འཇིགས་པའི་འཕྲང་ལ་འགྲིམས་པའི་ཚེ༔



ཡིད༔ ཨོ་རྒྱན་དཔའ་བོའི་གིང་དང་སྲུང་མར་བཅསཿ གདུག་པའི་སེམས་
ཅན་སྒྲོད་པར་ཐེ་ཚོམ་མེད༔ ཨོ་རྒྱན༴ བསམ་པ༴ ས་ཆུ་མེ་རླུང་
འབྱུང་བའི་བར་ཆད་ཀྱིས༔ སྒྱུ་ལུས་གཡར་པོ་འཇིགས་ལ་ཐུག་པའི་ཚེ༔
ཡིད་གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་འབྱུང་བ་
བཞི་ཡི་ལྷ་མོར་བཅས༔ འབྱུང་བ་རང་སར་ཞི་བར་ཐེ་ཚོམ་མེད༔ ཨོ་
རྒྱན༴ བསམ་པ༴ ལམ་འཕྲང་འཇིགས་པའི་འཕྲང་ལ་འགྲིམ་པའི་ཚེ༔
བསད་ཁྱེར་ཇག་པ་ཆོམ་པོས་ཉེན་པ་ན༔ ཡིད༴ ཨོ་རྒྱན་ཕྱག་རྒྱ་བཞི་ཡི་
དགོངས་པར་ལྡན༔ ཙོ་ར་མི་རྒོད་རྔམ་སེམས་བརླག་པར་བྱེད༔ ཨོ་རྒྱན༴
བསམ་པ༴ གང་ཞིག་གཤེད་མའི་དམག་གིས་མཐའ་སྐོར་ནས༔ མཚོན་ཆ་
རྣོན་པོས་འདེབས་ཤིང་ཉེན་པ་ན༔ ཡིད༴ ཨོ་རྒྱན་རྡོ་རྗེའི་གུར་དང་ལྡན་
པ་ཡིས༔ གཤེད་མ་བྱེད་ཅིང་མཚོན་ཆ་འཐོར་བར་འགྱུར༔ ཨོ་རྒྱན༴
བསམ་པ༴ ནམ་ཞིག་ཚེ་ཟད་འཆི་བའི་དུས་བྱུང་ཚེ༔ གནད་གཅོད་སྡུག་
བསྔལ་དྲག་པོས་ཉེན་པ་ན༔ ཡིད་གཉིས༴ ཨོ་རྒྱན་སྣང་བ་མཐའ་ཡས་
སྤྲུལ་པ་སྟེ༔ བདེ་བ་ཅན་གྱི་ཞིང་དུ་ངེས་པར་སྐྱེ༔ ཨོ་རྒྱན༴ བསམ་པ༴
སྒྱུ་ལུས་གཡར་པོ་ཞིག་པའི་བར་དོ་རུ༔ འཁྲུལ་སྣང་ཉིང་འཁྲུལ་སྡུག་
བསྔལ་ཉེན་པ་ན༔ ཡིད་གཉིས༴ ཨོ་རྒྱན་དུས་གསུམ་མཁྱེན་པའི་ཐུགས་
རྗེ་ཡིསཿ འཁྲུལ་སྣང་རང་སར་གྲོལ་བར་ཐེ་ཚོམ་མེད༔ ཨོ་རྒྱན༴ བསམ་
པཟ གཞན་ཡང་ལས་དང་རྐྱེན་གྱི་དབང་གྱུར་ཏེ༔ འཁྲུལ་སྣང་དངོས་པོར་
ཞེན་ཅིང་སྡུག་བསྔལ་ན༔ ཡིད་གཉིས༴ ཨོ་རྒྱན་བདེ་ཆེན་རྒྱལ་པོའི་ངོ་བོ་
སྟེ༔ སྡུག་བསྔལ་འཁྲུལ་པ་རྩད་ནས་གཞིག་པར་བྱེད༔ ཨོ་རྒྱན༴ བསམ་
པ༴ འགྲོ་དྲུག་སྡུག་བསྔལ་ཆེན་པོས་ཉེན་པ་དང༔ ཁྱད་པར་བོད་ཀྱི་རྗེ་
འབངས་སྡུག་བསྔལ་ན༔ དད་གུས་མོས་པའི་གདུང་ཤུགས་དྲག་པོ་ཡིས༔
ཡིད་གཉིས་ཐེ་ཚོམ་མེད་པར་གསོལ་བ་འདེབས༔ ཨོ་རྒྱན་ཐུགས་རྗེས་
འཕོ་འགྱུར་མེད་པར་གཟིགས༔ ཨོ་རྒྱན་པདྨ་འབྱུང་གནས་ལ་གསོལ་བ་
འདེབས༔ བསམ་པ་ལྷུན་གྱིས་འགྲུབ་པར་བྱིན་གྱིས་རློབས༔ ཞེས་གསུངས་
ནས༔ ལྷ་སྲས་ལ་ཐུགས་བརྩེ་བས་དགོངས་ཏེ་ཡིད་བཞིན་ནོར་བུ་ལྟ་བུའི་མན་ངག་བཅུ་
གསུམ་གནང་ངོ༔ དེ་ནས་ལྷ་སྲས་ཀྱིས་གུས་པས་ཕྱག་དང་བསྐོར་བ་བྱས༔ གུ་རུ་ཨོ་རྒྱན་
གྱི་ཡུལ་དུ་ཞལ་གཟིཊ་ནས་ཉི་ཟེར་ལ་བཅིབས་ནས་བཞུད་དོ༔ ལྷ་སྲས་མུ་ཁྲི་བཙན་པོས་
ཉོན་མོངས་རང་གྲོལ་གྱི་མན་ངག་དང ཡིད་བཞིན་ནོར་བུ་ལྟ་བུའི་མན་ངག་ཞལ་ཆེམས་
དང་བཅས་པ་མང་ཡུལ་གྱི་བྲག་རིན་ཆེན་སྤུངས་པ་འདྲ་བ་ལ་གཏེར་དུ་སྦས༔ གཏེར་
བདག་བསེའི་ལྷ་མོ་མཆེད་བཞི་ལ་བཅོལ་ལོ༔ ནམ་ཞིག་དུས་ཀྱི་མཐའ་མ་ལ༔ ང་ཡི་གདུང་
བརྒྱུད་སྡུག་པའི་དུས༔ རི་བོ་བཀྲ་བཟང་ཤར་འདབས་ན༔ ལས་ཅན་སྐྱེས་བུ་བྱུང་བའི་ཚེ༔
དེ་ཚེ་དེ་ཡིས་རྙེད་གྱུར་ནས༔ བདག་གི་གདུང་བརྒྱུད་སྐྱོབ་པར་ཤོག༔ ཅེས་གསུངས་སོ༔
ཨཱ་མཱ་ག ལྷ་སྲས་མུ་ཁྲི་བཙན་པོའི་ཞལ་ནས༔ ང་ཡི་བུ་འབངས་དད་གུས་ལྡན་པ་
50
.
5་



རྣམསཿ བླ་མ་སྐུ་གསུམ་གྱི་གསོལ་འདེབས་དེ སྐྱབས་བླ་མ་ནམ་དྲན་དུས་སུ་གསོལ་བ་
ཐོབ༔ ཡབ་རྒྱལ་པོ་ལ་གསུངས་པ་དེ༔ སྲོད་དྲག་པོའི་དུས་སུ་གསོལ་བ་ཐོབ༔ ཇོ་མོ་མཚོ་
རྒྱལ་ལ་གསུངས་པ་དེ༔ ཐོ་རངས་རྒྱས་པའི་དུས་སུ་གསོལ་བ་ཐོབ༔ དགེ་སློང་ནམ་མཁའི་
སྙིང་པོ་ལ་གསུངས་པ་དེ༔ ནམ་ལངས་ཞི་བའི་དུས་སུ་གསོལ་བ་ཐོབ༔ སྣ་ནམ་རྡོ་རྗེ་
བདུད་འཇོམས་ལ་གསུངས་པ་དེ༔ དགོང་མོ་དབང་གི་དུས་སུ་གསོལ་བ་ཐོབ༔ ལྷ་སྲས་མུ་
ཁྲི་བཙན་པོ་ལ་གསུངས་པ་དེ༔ ནམ་གུང་མུན་པའི་སྨག་ལ་གསོལ་བ་ཐོབ༔ གུང་ཐང་རྒྱལ་
པོ་ལ་གསུངས་པ་དེ༔ ཉིན་གུང་བྲེལ་བ་སྤོངས་ལ་གསོལ་བ་ཐོབ༔ སྤྱིར་སྡུག་བསྔལ་གྱི་
ཉེན་དུས་གསོལ་བ་ཐོབ༔ བདག་རྒྱལ་པོའི་གདུང་བརྒྱུད་མ་ནོར་ཞིང༔ ཆོས་ཚུལ་བཞིན་
སྤྱོད་པའི་ལས་ཅན་ལ སྤྱིར་སངས་རྒྱས་ཐམས་ཅད་བཀའ་དྲིན་ཆེ སྒོས་གུ་རུའི་བཀའ་
དྲིན་བསམ་མི་ཁྱབ༔ བདག་ཆོས་སྐྱོང་རྒྱལ་པོའི་ངག་ལ་ཉོན༔ དུས་རྒྱུན་དུ་མོས་
པས་གསོལ་བ་ཐོབ༔ ཅེས་གསུངས་སོ༔ གུང་ཐང་རྒྱལ་པོ་ལ་གསུངས་པའི་གསོལ་
འདེབས་བསམ་པ་ལྷུན་གྲུབ་མ་ཞེས་བྱ་པ་འདི་ནི༔ ལྷ་སྲས་མུ་ཁྲི་བཙན་པོས་རུ་ལག་གྲམ་
པ་ རྒྱང་ གི་ ལྷ་ ཁང་དུ་སྦས་སོ༔ གཏེར་ བདག་ ལྷ་ མོ་དྲེའུ་ཞོན་ མ་ ལ་ བཅོལ་ ལོ༔
སཱ་མགཤཱ༔ ས་མ་ཡ༔ རྒྱ་རྒྱ་རྒྱ༔ ཆུ་ཕོ་འབྲུག་གི་ལོར་རུ་ལག་རྒྱང་གི་ལྷ་ཁང་
ནས་སྤྲུལ་སྐུ་བཟང་པོ་གྲགས་པས་གཏེར་ནས་བཏོན་ཏེ༔ རིག་འཛིན་ཆེན་པོ་རྒོད་ཀྱི་ལྡེམ་
འཕྲུ་ཅན་ལ་གཏད། རིག་འཛིན་ཆེན་པོས་ཤོག་སེར་ལས་བསྒྱུར་བའོ། གཏེར་རྒྱ༔ སྦས་རྒྱ༔
ཟབ་རྒྱ༔ ཨི་ཐི༔ ༈ གསོལ་འདེབས་བསམ་དོན་ལྷུན་གྲུབ་ཞེས་བྱ་བ་བཞུགས་སོ༔
ཨེ་མ་ཧོ༔ དག་པའི་ཞིང་མཆོག་ལྷོ་ནུབ་དཔལ་རི་ན༔ རྒྱལ་བ་ཀུན་འདུས་
གུ་རུ་པདྨ་འབྱུང་༔ ད་ལྟ་དུས་ངན་སྙིགས་མའི་སྐྱེ་འགྲོ་ལ༔ ཐུགས་རྗེའི་
གཟིགས་ནས་བདག་ལ་དགོངས་སུ་གསོལ༔ སྤྱི་གཙུག་ཉི་ཟླ་པདྨའི་
གདན་སྟེང་དུ༔ རྩ་བའི་བླ་མ་ཨོ་རྒྱན་རིན་པོ་ཆེ༔ བཀའ་བརྒྱུད་བླ་མ་
རྣམས་ཀྱི་འཁོར་གྱིས་བསྐོར༔ གསོལ་བ་འདེབས་སོ་ལས་ངན་དག་པར་
མཛོད༔ བསམ་པ་ལྷུན་གྱིས་འགྲུབ་པར་བྱིན་གྱི་རློབས༔ ཤར་ཕྱོགས་ལྟ་
ན་སྡུག་པའི་ཕོ་བྲང་ནས༔ སངས་རྒྱས་སྨན་བླ་ཨོ་རྒྱན་རིན་པོ་ཆེ༔ སྨན་བླ་
མཆེད་བརྒྱད་རིག་འཛིན་འཁོར་གྱིས་བསྐོར༔ གསོལ་བ་འདེབས་སོ་ནད་
རིགས་ཞི་བར་མཛོད༔ བསམ་པ་ལྷུན་གྱིས་འགྲུབ་པར་བྱིན་གྱི་རློབས༔
ཡེ་ཤེས་མེ་རི་འབར་བའི་ཕོ་བྲང་དུ༔ ཆེ་མཆོག་ཧེ་རུ་ཨོ་རྒྱན་རིན་པོ་ཆེ༔
ཡི་དམ་ཁྲོ་བོ་ཁྲོ་མོའི་འཁོར་གྱིས་བསྐོར༔ གསོལ་བ་འདེབས་སོ་དངོས་
གྲུབ་སྩལ་དུ་གསོལ༔ བསམ་པ་ལྷུན་གྱིས་འགྲུབ་པར་བྱིན་གྱི་རློབས༔
མཁའ་སྤྱོད་དག་པ་འོད་ལྔའི་ཕོ་བྲང་དུ༔ མཁའ་འགྲོའི་གཙོ་བོ་ཨོ་རྒྱན་
རིན་པོ་ཆེ༔ ཡེ་ཤེས་འཇིག་རྟེན་ཌཱཀྐིའི་འཁོར་གྱིས་བསྐོར༔ གསོལ་བ་
འདེབས་སོ་ཕྱི་ནང་བར་ཆད་སོལ༔ བསམ་པ་ལྷུན་གྱིས་འགྲུབ་པར་
བྱིན་གྱི་རློབས༔ དགྲ་བགེགས་གདུག་པ་བསྣོལ་པའི་གདན་སྟེང་དུ༔
ཆོས་སྐྱོང་གཙོ་བོ་ཨོ་རྒྱན་རིན་པོ་ཆེ༔ ཡེ་ཤེས་འཇིག་རྟེན་ཆོས་སྐྱོང་འཁོར་



གྱིས་བསྐོར༔ གསོལ་བ་འདེབས་སོ་དུས་ཀྱི་གཡོ་འཁྲུགས་བཟློག༔ བསམ་
པ་ལྷུན་གྱིས་འགྲུབ་པར་བྱིན་གྱི་རློབས༔ ཁ་བའི་ཡུལ་ལྗོངས་བོད་ཀྱི་
རྒྱལ་ཁམས་སུ༔ ལྷ་སྲིན་དམ་བཏགས་ཨོ་རྒྱན་རིན་པོ་ཆེ༔ བཀའ་
བསྲུང་སྡེ་བརྒྱད་གཞི་བདག་འཁོར་གྱིས་བསྐོར༔ གསོལ་བ་འདེབས་སོ་
མཐའ་ཡི་དམག་དཔུང་བཟློག༔ བསམ་པ་ལྷུན་གྱིས་འགྲུབ་པར་བྱིན་གྱི་
རློབས༔ བདེ་ཆེན་པདྨ་འོད་འབར་ཕོ་བྲང་ན༔ འོད་དཔག་མེད་མགོན་ཨོ་
རྒྱན་རིན་པོ་ཆེ༔ ཕྱོགས་བཅུའི་སངས་རྒྱས་སྲས་བཅས་འཁོར་གྱིས་བསྐོར༔
གསོལ་བ་འདེབས་སོ་པདྨ་འོད་དུ་དྲོངས༔ བསམ་པ་ལྷུན་གྱིས་འགྲུབ་པར་
བྱིན་གྱི་རློབས༔ ཨོཾ་ཨཱཿཧཱུྃ༔ བཛྲ་གུ་རུ་པདྨ་སིདྷི་ཧཱུྃ༔ སྟེང་ན་ཉི་ཟླ་གཟའ་སྐར་
ཆོ་འཕྲུལ་བཟློག༔ འོག་ན་ས་བདག་ཀླུ་གཉན་གདུགས་རྩུབ་བཟློག༔ བར་ན་བཙན་
དང་མ་མོའི་གནོད་པ་བཟློག༔ འབྱུང་བ་བཞིའི་ནད་རིམས་ཐམས་ཅད་ཀྱི་
ཁ་ཐམ༔ ཕྱོགས་བཞི་མཚམས་བརྒྱད་ཀྱི་མཐའ་ཡི་དམག་དཔུང་ཐམས་
ཅད་མ་ར་ ཡ་ བྷོ་བྷོ་བཟློག་བཟློག༔ ཅེས་འདིའང་འཇིགས་མེད་ནུས་ལྡན་རྡོ་རྗེའི་
སྤྲེའུ་འོ་མའི་མཚོ་ནས་སྤྱན་དྲངས་བའོ། མ་འོངས་འགྲོ་བའི་སེར་སྐྱ་ཐམས་ཅད་ཀྱིས།
གསོལ་འདེབས་འདི་ལ་དྲགས་ཏུ་བརྩོན་གྱུར་ན། ནད་གདོན་དུས་མིན་འཆི་བའི་གེགས་
ལས་ཐར། གཟུགས་ཅན་གཟུགས་མེད་ནད་གདོན་བར་ཆད་ཞི། ཕྱི་མ་ཨོ་རྒྱན་ང་ཡི་
ཐུགས་རྗེས་བཟུང་། འདི་ལ་ཡིད་གཉིས་ཐེ་ཚོམ་མ་ཟ་ཞིག པདྨ་ང་ཡི་སྙིང་གཏམ་ཡིན་པ་
ངེས། ས་མ་ཡ། རྒྱ་རྒྱ་རྒྱ། རིག་འཛིན་འཇིག་མེད་ནུས་ལྡན་རྡོ་རྗེས་རྒྱམ་རྒྱལ་རྡོ་ཐི་གངས་
དཀར་གྱི་སྤྲེའུ་འོ་མའི་མཚོ་ནས་གདན་དྲངས་བའོ།
༈ གསོལ་འདེབས་བསམ་པ་མྱུར་འགྲུབ་བཞུགས་སོ།
ཨེ་མ་ཧོ། མཚོ་དབུས་གེ་སར་པདྨའི་སྡོང་པོ་ལ། སྐུ་ལྔ་ཡེ་ཤེས་ལྷུན་གྱིས་
གྲུབ་པའི་ལྷ། རང་བྱུང་ཆེན་པོ་པདྨ་ཡབ་ཡུམ་ནི། མཁའ་འགྲོའི་སྤྲིན་ཕུང་
འཁྲིགས་ལ་གསོལ་བ་འདེབས། བསམ་པ་མྱུར་དུ་འགྲུབ་པར་བྱིན་གྱིས་
རློབས།ལས་ངན་སྤྱོད་པའི་རྣམ་སྨིན་མཐུས་བསྐྱེད་པའི། ནད་གདོན་བར་
གཅོད་དམག་འཁྲུགས་མུ་གེ་སོགས། ཁྱོད་ཞལ་དྲན་པའི་མོད་ལ་ཟད་བྱེད་
པའི། ཞལ་བཞེས་སྙིང་ནས་བསྐུལ་ལོ་ཨོ་རྒྱན་རྗེ། བསམ་པ་མྱུར་དུ་
འགྲུབ་པར་བྱིན་གྱིས་རློབས། དད་དང་ཚུལ་ཁྲིམས་གཏོང་ལ་གོམས་
པ་དང༌། ཐོས་པས་རྒྱུད་གྲོལ་ཁྲེལ་ཡོད་ངོ་ཚ་ཤེས། ཤེས་རབ་ཕུན་སུམ་
ཚོགས་པའི་ནོར་བདུན་པོ། སེམས་ཅན་ཀུན་གྱི་རྒྱུད་ལ་རབ་ཞུགས་ནས།
འཇིག་རྟེན་བདེ་སྐྱིད་ལྡན་པར་དབུགས་འབྱིན་མཛོད། བསམ་པ་མྱུར་དུ་
འགྲུབ་པར་བྱིན་གྱིས་རློབས། གང་ལ་ནད་དང་སྡུག་བསྔལ་མི་འདོད་
རྐྱེན།འབྱུང་བོའི་གདོན་དང་རྒྱལ་པོའི་ཆད་པ་དང༌། མེ་ཆུ་གཅན་གཟན་
ལམ་འཕྲང་འཇིགས་པ་ཆེ། ཚེ་ཡི་ཕ་མཐར་གཏུགས་པའི་གནས་སྐབས་
ཀུན། སྐྱབས་དང་རེ་ས་གཞན་དུ་མ་མཆིས་པས། ཐུགས་རྗེས་ཟུངས་ཤིག་
54



-
-
-
གུ་རུ་ཨོ་རྒྱན་རྗེ། བསམ་པ་མྱུར་དུ་འགྲུབ་པར་བྱིན་གྱིས་རློབས། ཨོ་ཨཱ༔
ཧཱུྃ་བཛྲ་གུ་རུ་པདྨ་སིདྡྷི་ཧཱུྃ། ཞེས་བོད་ཁམས་ནད་མུག་མཐའ་དག་ཞི་ཞིང་བསྟན་
འགྲོའི་བདེ་སྐྱིད་གསར་བར་ཕན་ན་སྙམ་པའི་དད་ལྡན་རྣམས་ཀྱི་ཐུགས་ལ་བཞག ཅེས་
པ་འདིའི་ཤློ་ཀ་དང་པོ་ཀུན་མཁྱེན་ཀློང་ཆེན་པའི་མཁའ་འགྲོ་ཡང་ཏིག་གི་རྒྱབ་ཆོས་ཟབ་
དོན་རྒྱ་མཚོའི་སྤྲིན་ཕུང་གི་མཆོད་བརྗོད་ལས་འབྱུང་ཞིང་། དེ་ཕྱིན་ཀུན་མཁྱེན་གཉིས་པ་
རིག་འཛིན་འཇིགས་མེད་གླིང་པའི་རྡོ་ རྗེའི་གསུང་བྱིན་རླབས་ཅན་ནོ། ༧ ཧི དཀོན་
མཆོག་རྩ་གསུམ་བདེ་གཤེགས་ཀུན་འདུས་དཔལ། མ་ལུས་འགྲོ་བའི་
སྐྱབས་མགོན་པདྨ་འབྱུང་། གསོལ་བ་འདེབས་སོ་གུ་རུ་རིན་པོ་ཆེ། བསམ་
པ་ལྷུན་གྱིས་འགྲུབ་པར་བྱིན་གྱིས་རློབས། ཅེས་དང་། ནད་གདོན་བར་ཆད་
ཞི་བར་མཛད་པ་དང་། མཆོག་དང་ཐུན་མོང་དངོས་གྲུབ་སྩལ་དུ་གསོལ།
ཅེས་སྔ་མ་ཤཱ་ལོ་ཀ་གཅིག་པོ་འདི་རྫོགས་ཆེན་དམ་ཅན་ལྷ་ཁང་གི་ནང་རྟེན་ཨོ་རྒྱན་རིན་པོ་
ཆེའི་རྗེ་དཔོན་ཀུན་གྲོལ་རྣམ་རྒྱལ་ལ་ཞལ་གསུངས་མའོ། ཕྱི་མའི་ཚིག་རྐང་ཉིས་པོ་འདི་
དཔལ་སྤྲུལ་རིན་པོ་ཆེའི་ཞལ་སྐོང་མཛད་པའོ། ༧ ཨོ་རྒྱན་རིན་པོ་ཆེ་ལ་གསོལ་བ་
འདེབས། འགལ་རྐྱེན་བར་ཆད་མི་འབྱུང་ཞིང་། མཐུན་རྐྱེན་བསམ་པ་
འགྲུབ་པ་དང་། མཆོག་དང་ཐུན་མོང་དངོས་གྲུབ་སྩལ་དུ་གསོལ། ཅེས་
པ་འདི་ནི་གྲུབ་ཆེན་རིན་པོ་ཆེ་འཇིགས་མེད་འཕྲིན་ལས་འོད་ཟེར་མཁའ་སྤྱོད་དཔལ་གྱི་ཙ་
རི་ཏྲར་ཕེབས་སྐབས་སློབ་དཔོན་རིན་པོ་ཆེའི་ཞལ་གཟིགས་པའི་དུས་ཐོལ་བྱུང་དུ་གསུངས་
པའི་གསོལ་འདེབས་བྱིན་རླབས་ཅན་ནོ། མངྒ་ལཾ། ༧དུས་གསུམ་སངས་རྒྱས་གུ་རུ་
རིན་པོ་ཆེ༔ དངོས་གྲུབ་ཀུན་བདག་བདེ་བ་ཆེན་པོའི་ཞབས༔ བར་ཆད་
ཀུན་སེལ་བདུད་འདུལ་དྲག་པོ་རྩལ༔ གསོལ་བ་འདེབས་སོ་བྱིན་གྱིས་
བརླབ་ཏུ་གསོལ༔ ཕྱི་ནང་གསང་བའི་བར་ཆད་ཞི་བ་དང་༔ བསམ་པ་ལྷུན་
གྱིས་འགྲུབ་པར་བྱིན་གྱིས་རློབས༔ གཏེར་ཆེན་མཆོག་གྱུར་བདེ་ཆེན་གླིང་
པས་སེང་ཆེན་གནམ་བྲག་གི་གཡས་ཟུར་རིན་ཆེན་བརྩེགས་པ་ནས་སྤྱན་དྲངས་བ་དུས་
བབས་ཀྱི་གསོལ་འདེབས་འདི་ཉིད་བྱིན་རླབས་ཤིན་ཏུ་ཆེ་བས་ཀུན་གྱི་ཁ་ཏོན་དུ་གཅེས་
པར་ཟུང་ཤིག༔ ༧ ཨོ་རྒྱན་རིན་པོ་ཆེའི་གསོལ་འདེབས་འཇིགས་པ་ཀུན་སྐྱོབས་
བཞུགས་སོ། ཨེ་མ་ཧོ། ཕྱོགས་དུས་རྒྱལ་བ་ཀུན་གྱི་ངོ་བོ་ཉིད། སངས་
རྒྱས་གཞན་ལས་ཐུགས་རྗེ་ཕྲིན་ལས་མྱུར། བོད་ཁམས་སྐྱོང་བར་ཞལ་གྱི་
བཞེས་པ་ཡི། ཨོ་རྒྱན་རིན་པོ་ཆེ་ལ་གསོལ་བ་འདེབས། བཟོད་མེད་
གདུང་ཤུགས་དྲག་པོའི་སྙིང་ནས་འབོད། མི་མངོན་དབྱིངས་ནས་ཐུགས་
རྗེས་སྤྱན་གྱིས་གཟིགས། སྙིགས་མ་ལྔ་བདོའི་མཐའ་ལ་ཐུགས་པའི་ཚེ།
ཡུལ་ལྷ་ཡུལ་ཕུད་འབྱུང་པོའི་ཤུལ་བཟུང་ན། གཞི་བདག་གནས་སུ་འགོད་
ཅིག་པདྨ་འབྱུང་། ནག་ཕྱོགས་མི་དང་འདྲེ་བདུད་ཁ་དར་ན། དཀར་
ཕྱོགས་དབུགས་དབྱུང་མཛོད་ཅིག་པདྨ་འབྱུང་། ཆོས་སྐྱོང་རྣམས་ཀྱི་དམ་
བཅའ་བཏང་གྱུར་ན། དམ་ཚིག་ཕྱག་རྒྱས་ཆིངས་ཤིག་པདྨ་འབྱུང་། དམ་



---
-
-
མེད་ཤི་འདྲེའི་བར་ཆད་བརྩོམ་གྱུར་ན། འདྲེ་རྒོད་དམ་ལ་ཐོག་ཅིག་པདྨ་
འབྱུང༌། སྐྱེ་འགྲོའི་ཤེས་རྒྱུད་བགེགས་ཀྱིས་བརླག་གྱུར་ན། ཁ་ཁྲོལ་
བགེགས་ཚོགས་སྤྲོད་ཅིག་པདྨ་འབྱུང་། སྨོན་ལོག་དམ་སྲིའི་བསྟན་ལ་བར་
གཅོད་ན། དྲག་རྩལ་ཤུགས་ཀྱིས་སྒྲོལ་ཅིག་པདྨ་འབྱུང་། རྒྱ་འདྲེ་འགོང་
པོས་བོད་ཁམས་ཕོང་བ་ན། མཐུ་སྟོབས་ནུས་པའི་ཐུལ་ཅིག་པདྨ་འབྱུང་།
མཐའ་བཞིའི་དམག་གིས་མཚོན་ཁ་ལྡང་བ་ན། མཐའ་དམག་དུས་
འཁྲུགས་བཟློག་ཅིག་པདྨ་འབྱུང་། ལྷ་སྲིན་མ་མོའི་དལ་ཡམ་འཐིབ་པ་ན།
ཐུགས་རྗེ་སྨན་གྱི་སོལ་ཅིག་པདྨ་འབྱུང་། འབྲོག་པ་ཕྱུག་ཉེས་ཡུལ་བ་
ལོ་ཉེས་ན། །འབྲུ་ནོར་ལོངས་སྤྱོད་སྩོལ་ཅིག་པདྨ་འབྱུང་། ས་ཡི་བཅུད་
ཉམས་སྐྱེ་འགྲོས་གཡང་ཉམས་ན། བཅུད་གཡང་བྱིན་ཆེན་ཕོབ་ཅིག་པདྨ་
འབྱུང་། བསྟན་དང་བསྟན་འཛིན་སྡེ་དང་བཅས་པ་རྣམས། དར་ཞིང་རྒྱས་
པར་མཛོད་ཅིག་པདྨ་འབྱུང༌། ཆོས་མེད་བདག་སོགས་འཁོར་བར་
འཁྱམས་པ་ན། བདེ་ཆེན་ཞིང་དུ་དྲོངས་ཤིག་པདྨ་འབྱུང༌། ལྟ་སྒོམ་སྤྱོད་
པའི་གོལ་ས་འཆུགས་གྱུར་ན། དོན་དམ་རང་ངོ་སྤྲོད་ཅིག་པདྨ་འབྱུང་།
འདི་དང་ཕྱི་མ་བར་དོ་ཐམས་ཅད་དུ། འབྲལ་མེད་ཐུགས་རྗེའི་ཟུངས་ཤིག་
པདྨ་འབྱུང༌། མདོར་ན་སྡུག་བསྔལ་ཉེས་ཚོགས་ཅི་བྱུང་ཡང་། རྟག་ཏུ་
ཐུགས་རྗེས་སྐྱོབས་ཤིག་པདྨ་འབྱུང་། ༧ རྒྱལ་ཀུན་སྤྱི་གཟུགས་རྡོ་རྗེ་
ཐོད་ཕྲེང་རྩལ། ཐུབ་བསྟན་སྡེ་སྣོད་སྲོལ་འཛིན་ཞི་བ་མཚོ། འཇམ་དཔལ་
མི་ཡི་ཟོལ་སྟན་ཁྲི་སྲོང་རྗེ། ཕན་བདེ་འབྱུང་གནས་མཆོག་ལ་གསོལ་བ་
འདེབས། མགོན་པོ་ཁྱེད་རྣམས་ཐུགས་རྗེའི་རྗེས་དགོངས་འཚལ། ཉམས་
ཐག་བོད་ཀྱི་སེམས་ཅན་བརྩེ་བས་གཟིགས། ནད་མཚོན་མུ་གེའི་སྐལ་ངན་
རྒྱུན་བཅད་ནས། སྣོད་བཅུད་ཡོན་ཏན་འཕེལ་བར་བྱིན་གྱི་རློབས། ཨོ་ཨཱ༔
ཧཱུྃ་བཛྲ་གུ་རུ་པདྨ་ སིདྡྷི་ཧཱུྃ། ཅེས་མཁན་སློབ་ཆོས་གསུམ་ལ་སྔོན་གྱི་ཐུགས་བསྐྱེད་
བསྐུལ་བའི་གསོལ་འདེབས་སྙིགས་འགྲོ་ཉེས་ཚོགས་ལས་སྐྱོབ་པར་བྱ་ཕྱིར་ལས་རབ་རྩལ་
གྱི་ཟླ་ཚེས་ལ་རྒྱ་རོང་དགོན་དུ་བྲིས། སྐྱེ་བ་འདི་ནས་ཚེ་རབ་ཐམས་ཅད་དུ། བློ་སྣ་ཆོས་ལ་
བསྒྱུར་ཅིག་པདྨ་འབྱུང་། བདག་སོགས་འདི་ནས་ཚེ་འཕོས་གྱུར་མ་ཐག ཟངས་མདོག་
དཔལ་གྱི་རི་བོ་སྐྱེ་བར་ཤོག ཅེས་པ་འདི་དེང་སང་གི་དུས་དང་བསྟུན་པའི་ཨོ་རྒྱན་ཆེན་
པོའི་གསོལ་འདེབས་ཐུགས་དམ་བསྐུལ་བྱེད་འདི་སྡེ་དགེ་རྒྱལ་པོའི་ཕོ་བྲང་ཆེན་པོའི་
གདན་ས་ལྷུན་གྲུབ་སྟེང་དུ་དཔའ་བོ་ལས་རབ་སྩལ་གྱིས་སྦྱར་བའོ། ༧ བསམ་ལྷུན་བསྡུས་
པ་ཐུགས་རྗེའི་ཀློག་ཞགས་བཞུགས་སོ། ཨེ་མ་ཧོ། དཀོན་མཆོག་རྩ་གསུམ་བདེ་
གཤེགས་ཀུན་འདུས་དཔལ། སྙིགས་དུས་འགྲོ་བ་མགོན་མེད་སྐྱབས་
གཅིག་པུ། ཐུགས་རྗེའི་ཀློག་ལྟར་མྱུར་པའི་ཐོད་འཕྲེང་སྩལ། མ་ཧཱ་གུ་
རུ་པདྨ་ཧེ་རུ་ཀ། མོས་གུས་གདུང་ཤུགས་དྲག་པོའི་གསོལ་བ་འདེབས།
དགྲ་གདོན་བགེགས་དང་བར་ཆད་བྱད་ཕུར་བཟློག མ་རུང་རྒྱལ་བསེན་
58
་
59



འབྱུང་པོ་དམ་ལ་ཐོག བསམ་པ་ལྷུན་གྱིས་འགྲུབ་པར་བྱིན་གྱིས་རློབས།
ཨོཾ་ ཨཱཧཱུྃ། བཛྲ་གུ་རུ་པདྨ་སིདྡྷི་ཧཱུྃ། ཅེས་པ་འདི་ཡང་དུས་རྟགས་མངོན་འགྱུར་གྱི་
སྐབས་སུ་འཕགས་མ་ཡུམ་སྲས་ཀྱི་ཐུགས་བཞེད་ལྟར་ཐུགས་གཏེར་བདག་པོ་འཇའ་ལུས་རྡོ་རྗེ་
སྨྲས་སོ། ༧ བར་ཆད་ལམ་སེལ་ཤིན་ཏུ་བསྡུས་པ་བཞུགས་སོ། ཨོཾ་ ཨཱཧཱུྃ། ཆོས་ སྐུ་
སྣང་མཐའ་ལོངས་སྐུ་སྤྱན་རས་གཟིགས། སྤྲུལ་སྐུ་པདྨ་འབྱུང་གནས་
དྲག་པོ་རྩལ། གསོལ་བ་འདེབས་སོ་ཐུགས་རྗེའི་ཤུགས་ཕྱུངས་ལ། ཕྱི་ནང་
གསང་བའི་བར་ཆད་དབྱིངས་སུ་གསོལ། དུས་ངན་སྙིགས་མའི་འགྲོ་
བ་སྡུག་བསྔལ་ཚེ། ཁྱེད་ལས་རེ་ས་མེད་དོ་སྙིང་ཁོང་ནས། མོས་གུས་
གདུང་བའི་ལྷང་ལྷང་གསོལ་བ་འདེབས། འགལ་རྐྱེན་ཕྱི་ནང་གསང་བའི་
བར་ཆད་བཟློག ཚེ་བསོད་སྤེལ་ལ་རླུང་རྟ་དར་རྒྱས་མཛོད། ཨོཾ་ཨཱ༔ཧཱུྃ།
བཛྲ་གུ་རུ་པདྨ་སིདྡྷི་ཧཱུྃ། ཅེས་པའང་གཏེར་མིང་འཛིན་པ་འཇའ་ལུས་རྡོ་རྗེས་སོ།
༧ དག་སྣང་ཟབ་མོ་གསང་བའི་སྐོར་ལས། གུ་རུའི་གསོལ་འདེབས་བར་ཆད་ཀུན་སེལ་
བཞུགས་སོ། ན་མོ་པདྨ་ཀ་ར་ཡ། མ་འོངས་བཞི་བཅུ་ཡང་མཐར་དུས། རྗེས་འཇུག་གང་
ཟག་ཕོ་མོ་རྣམས། ཡིད་གཉིས་ཐེ་ཚོམ་བྲལ་བའི་ལྷ། མོས་གུས་ཡེང་མེད་དཔའ་བསྐྱེད་
ནས། གསོལ་འདེབས་འདི་ལ་བརྩོན་གྱུར་ན། གཏེར་ཆོས་ཡིན་པས་ཤིན་ཏུ་ཟབ། ས་མ་ཡ།
ཨེ་མ་ཧོ། གངས་ཅན་བོད་ཀྱི་ལྷ་སྐལ་སྤྱན་རས་གཟིགས། དུས་གསུམ་
སངས་རྒྱས་ཀུན་དངོས་པདྨ་འབྱུང་། སྙིགས་མའི་འཇིགས་བརྒྱད་སྐྱོབས་
ཕྱིར་ རྗེ་བཙུན་མ། བདག་ སོགས་མོས་གུས་གདུང་དབྱངས་གསོལ་
འདེབས་ཚེ། ཐུགས་རྗེའི་མ་གཡེལ་ཡེ་ཤེས་སྤྱན་གྱིས་གཟིགས། ཚེ་འདིར་
མི་མཐུན་སྔོན་ལས་འཕྲལ་རྐྱེན་བགེགས། ཕྱི་ནང་གསང་བའི་བར་ཆད་མ་
ལུས་ཀུན། ཁྱོད་ཞལ་དྲན་པ་ཙམ་གྱིས་དབྱིངས་སུ་སོལ། མཆོག་དང་
ཐུན་མོངས་དངོས་གྲུབ་སྩལ་དུ་གསོལ། ཁྱད་པར་སངས་རྒྱས་བསྟན་དགྲ་
མཐའ་མིའི་རིགས། ངན་སྔགས་ཆོ་འཕྲུལ་རྫས་ངན་གཡོ་སྦྱོར་རྣམས།
སྐུ་གསུང་ཐུགས་ཀྱི་སྟོབས་ཀྱི་རབ་བཟློག་ནས། མདོ་སྔགས་བསྟན་པ་
མཐའ་རྒྱས་དགེ་ལེགས་སྩོལ། ཨོཾ་ ཨཱཧཱུྃ། བཛྲ་གུ་རུ་པདྨ་སིདྡྷི་ཧཱུྃ། རིག་
པ་ཡེངས་མེད་རྩེ་གཅིག་དང༌། སྙིང་ནས་གསོལ་བ་བཏབ་གྱུར་ན། མི་མཐུན་རྐྱེན་གེགས་
མ་ལུས་བཟློག ཨོ་རྒྱན་མཁའ་སྤྱོད་གླིང་བའི་གཏེར་མའོ། ༧ ཨོ་ ཨཱཿཧཱུྃ། བཛྲ་ གུ་རུ་
པདྨ་སིདྡྷི་ཧཱུཾ། སྐྱབས་གནས་ཀུན་འདུས་ཨོ་རྒྱན་རིན་པོ་ཆེ། བཟོད་མེད་
གདུང་ཤུགས་དྲག་པོའི་གསོལ་བ་འདེབས། ཕྱི་ནང་གསང་བའི་བར་
ཆད་ཞི་བ་དང་། བསམ་དོན་ཆོས་བཞིན་འགྲུབ་པར་བྱིན་གྱི་རློབས། ཞེས་
པའང་འཇམ་དབྱངས་མཁྱེན་རྩེའི་དབང་པོའི་རྩེ་གཅིག་གུས་པས་གང་ཤར་ཤུགས་འབྱུང་
དུ་གསོལ་བ་བཏབ་པ་དགེ། ཨོཾ་ཨཱཿཧཱུྃ། སྐྱབས་གནས་མ་ལུས་འདུས་པའི་ངོ་བོ་
ཉིད། རྒྱལ་ཀུན་དབང་ཕྱུག་ཨོ་རྒྱན་རིན་པོ་ཆེ། གསོལ་བ་འདེབས་སོ་
འགལ་རྐྱེན་བར་ཆད་བཟློག འཆི་མེད་ཚེ་དབང་མཆོག་ཐུན་དངོས་གྲུབ་



ས་ལ
སྩོལ། ཨོཾ་ཨཱཿཧཱུྃ། བཛྲ་གུ་རུ་པདྨ་སིདྷི་ ཨ་ཡུ་ཥ་ཧཱུཾ་ཎི་ཛ༔ ༧ བོད་ཡུལ་བདེ་
བའི་སྨོན་ལམ་དང་གསོལ་འདེབས་བཞུགས་སོ། སྐྱབས་ གནས་ བསླུ་མེད་དཀོན་
མཆོག་རྩ་བ་གསུམ། ཁྱད་པར་གངས་ཅན་མགོན་པོ་སྤྱན་རས་གཟིགས།
རྗེ་བཙུན་སྒྲོལ་མ་གུ་རུ་པདྨ་འབྱུང་། གསོལ་བ་འདེབས་སོ་ཐུགས་དམ་
ཞལ་བཞེས་དགོངས། སྨོན་ལམ་ཡོངས་སུ་འགྲུབ་པར་བྱིན་གྱིས་རློབས།
སྙིགས་དུས་འགྲོ་རྣམས་བསམ་སྦྱོར་ལོག་པ་དང༌། ཕྱི་ནང་འབྱུང་བ་
འཁྲུགས་པའི་རྒྱུ་རྐྱེན་གྱིས། སྔར་མ་གྲགས་པའི་མི་ཕྱུགས་དལ་ཡམས་
ནོད། གཟའ་ཀླུ་རྒྱལ་གདོན་ནག་ཕྱོགས་འབྱུང་པོའི་ཟེར། བཙའ་སད་
སེར་གསུམ་ལོ་ཉེས་དམག་འཁྲུགས་རྩོད། ཆར་ཆུ་མི་སྙོམས་གངས་ཅན་
བྲ་བྱིའི་ཐན། ས་གཡོ་མེ་དགྲ་འབྱུང་བཞིའི་འཇིག་པ་དང༌། ཁྱད་པར་
བསྟན་ལ་འཚེ་བའི་མཐའ་དམག་སོཊ། གངས་ཅན་ལྗོངས་འདིར་གནོད་
འཚེའི་རིགས་མཐའ་དག མྱུར་དུ་ཞི་ཞིང་རྩད་ནས་འཇོམས་གྱུར་ཅིག
མི་དང་མི་མིན་འགྲོ་བ་མཐའ་དག་གི རྒྱུད་ལ་བྱང་ཆུབ་སེམས་མཆོག་རིན་
པོ་ཆེ། ངང་གིས་སྐྱེས་ནས་གནོད་འཚེའི་བསམ་སྦྱོར་བྲལ། ཕན་ཚུན་
བྱམས་པའི་སེམས་དང་ལྡན་ནས་ཀྱང༌། བོད་ཡུལ་མཐའ་དབུས་བདེ་
སྐྱིད་དཔལ་གྱི་འབྱོར། སངས་རྒྱས་བསྟན་པ་དར་རྒྱས་ཡུན་གནས་ཤོག
རྩ་གསུམ་རྒྱལ་བ་སྲས་བཅས་བདེན་པའི་སྟོབས། འཁོར་འདས་དགེ་
62
བའི་རྩ་བ་གང་མཆིས་པ། བདག་ཅག་ལྷག་བསམ་རྣམ་པར་དཀར་བའི་
མཐུས། གསོལ་བཏབས་སྨོན་པའི་འབྲས་བུ་འགྲུབ་གྱུར་ཅིག ཅེས་རྗེ་བླ་
མ་འཇམ་དབྱངས་མཁྱེན་རྩེའི་དབང་པོའི་ཞལ་སྔ་ནས་དེངས་སང་དུས་ཀྱི་རྩུབ་འགྱུར་ཤིན་
ཏུ་ཆེ་ཞིང་ཇི་ལྟར་འགྱུར། ཆ་མེད་པས་རྗེ་ཉིད་ནས་བོད་ཡུལ་བདེ་བའི་སྨོན་ལམ་ཉིན་ཞག་
རེར་ལན་དྲུག་རེ་མཛད་པ་ཡིན་པས་ཁྱོད་ནས་ཀྱང་དེ་ལྟར། གལ་ཆེ་ཞེས་བཀའ་ཕེབས་
པ་ལྟར་རང་གིས་སྙེམས་གསོས་སུ་བྲིས་པ་ཇི་བཞིན་འགྲུབ་པར་གྱུར་ཅིག ཅེས་བློ་གྲོས་
མཐའ་ཡས་ཀྱིས་ཙཱ་འདྲ་རིན་ཆེན་བྲག་ཏུ་རྒྱལ་ཟླ་བའི་དཀར་ཕྱོགས་འགྲུབ་པའི་སྦྱོར་བ་
དང་ལྡན་པའི་སྔ་དྲོའི་ཆར་བྲིས་པ་ཡ་ཐཱ་སིདྷི་ཧཱུྃ་དུ། དགེ་འཕེལ། ཨེ་ མ་ ཧོ།
མཁའ་དབྱིངས་རྣམ་དག་པདྨའི་ཞིང་ཁམས་སུ། བདེ་ཆེན་རྒྱལ་པོ་འདུས་
མ་བྱས་པའི་སྐུ། འགྲན་གྱི་དོ་མེད་པདྨ་འབྱུང་གནས་ལ། དད་གུས་
མོས་པས་གསོལ་བ་སྙིང་ནས་འདེབས། དངོས་གྲུབ་བྱིན་རླབས་ཐུགས་ཀྱི་
ཀློང་ནས་སྩོལ། ཆོས་མེད་བདག་ལ་སྐྱབས་གནས་ཁྱེད་ལས་མེད། ཐུགས་
རྗེའི་བཟུང་ཤིག་ཨོ་རྒྱན་སྤྲུལ་པའི་སྐུ། བྱིན་གྱིས་རློབས་ཤིག་གུ་རུ་རིན་པོ་
ཆེ། དེང་ནས་བཟུང་ཏེ་ནམ་ཡང་མི་འབྲལ་ཞིང་། ཕྲིན་ལས་འགྲོ་བ་འདྲེན་
པའི་དེད་དཔོན་མཆོག ཨོ་རྒྱན་གུ་རུའི་སྐུ་ལ་གསོལ་བ་འདེབས། ལུས་
ལ་བདེ་དྲོད་འབར་བར་བྱིན་གྱིས་རློབས། ཨོ་རྒྱན་གུ་རུའི་གསུང་ལ་
གསོལ་བ་འདེབས། ངག་ལ་ནུས་པ་འབྱུང་བར་བྱིན་གྱིས་རློབས། ཨོ་རྒྱན་
63



-
-
གུ་རུའི་ཐུགས་ལ་གསོལ་བ་འདེབས། སེམས་ལ་རྟོགས་པ་འཆར་བར་
བྱིན་གྱིས་རློབས། ཨོ་རྒྱན་གུ་རུའི་སྐུ་གསུང་ཐུགས་ལ་གསོལ་བ་འདེབས།
བདག་གཞན་ལུས་ངག་ཡིད་གསུམ་སྨིན་ཅིང་གྲོལ་པར་མཛད་དུ་གསོལ།
ཧཱུྃ༔ མ་བཅོས་སྤྲོས་བྲལ་བླ་མ་ཆོས་ཀྱི་སྐུ། བདེ་ཆེན་ལོངས་སྤྱོད་བླ་མ་
ཆོས་ ཀྱི་ རྗེ། པད་ སྡོང་ ལས་ འཁྲུང་ བླ་ མ་ སྤྲུལ་ བའི་ སྐུ། སྐུ་ གསུམ་ རྡོ་ རྗེ་
འཆང་ལ་ཕྱག་འཚལ་བསྟོད། སྐྱེ་ཞིང་སྐྱེ་བ་དག་ནི་ཐམས་ཅད་དུ། རིག་
བཟང་བློ་གསལ་ང་རྒྱལ་མེད་པ་དང་། སྙིང་རྗེ་ཆེ་ཞིང་བླ་མ་ལ་གུས་ལྡན།
གུ་རུ་པདྨའི་དམ་ཚིག་ལ་གནས་ཤོག སློབ་དཔོན་པདྨ་འབྱུང་གནས་
ནི། ཡིད་བཞིན་ནོར་བུ་རྙེད་པ་ལྟར། བདག་གཞན་གཉིས་ཀྱི་དབུལ་
ཕོངས་སེལ། ཆོས་དགོས་འདོད་འབྱུང་པའི་བཀྲ་ཤིས་ཤོག
༈ གསོལ་འདེབས་བར་ཆད་ལམ་སེལ་བཞུགས་སོ།
ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཆོས་སྐུ་སྣང་བ་མཐའ་ཡས་ལ་གསོལ་
བ་འདེབས༔ ལོངས་སྐུ་ཐུགས་རྗེ་ཆེན་པོ་ལ་གསོལ་བ་འདེབས༔ སྤྲུལ་
སྐུ་པདྨ་འབྱུང་གནས་ལ་གསོལ་བ་འདེབས༔ བདག་གི་བླ་མ་ངོ་མཚར་
སྤྲུལ་པའི་སྐུ༔ རྒྱ་གར་ཡུལ་དུ་སྐུ་འཁྲུངས་ཐོས་བསམ་མཛད༔ བོད་ཡུལ་
དབུས་སུ་ཞལ་བྱོན་དྲེགས་པ་བཏུལ༔ ཨོ་རྒྱན་ཡུལ་དུ་སྐུ་བཞུགས་འགྲོ་
དོན་མཛད༔ སྐུ་ཡི་ངོ་མཚར་མཐོང་བའི་ཚེ༔ གཡས་པས་རལ་གྲིའི་ཕྱག་
རྒྱ་མཛད༔ གཡོན་པས་འགུགས་པའི་ཕྱག་རྒྱ་མཛད༔ ཞལ་བགྲད་མཆེ་
གཙིགས་གྱེན་ལ་གཟིགས༔ རྒྱལ་བའི་གདུང་འཛིན་འགྲོ་བའི་མགོན༔
ཐུགས་རྗེས་བདག་ལ་བྱིན་གྱིས་རློབས་༔ བརྩེ་བས་བདག་སོགས་ལམ་
སྣ་དྲོངས༔ དགོངས་པས་བདག་ལ་དངོས་གྲུབ་སྩོལ༔ ནུས་པས་བདག་
སོགས་བར་ཆད་སོལ༔ ཕྱི་ཡི་བར་ཆད་ཕྱི་རུ་སོལ༔ ནང་གི་བར་ཆད་
ནང་དུ་སོལ༔ གསང་བའི་བར་ཆད་དབྱིངས་སུ་གསོལ༔ གུས་པས་ཕྱག་
འཚལ་སྐྱབས་སུ་མཆི༔ ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ དམ་ཆོས་རིན་
ཆེན་གསན་པའི་ཚེ༔ སྐུ་གསལ་འོད་ཟེར་མདངས་དང་ལྡན༔ ཕྱག་གཡས་
སྡེ་སྣོད་གླེགས་བམ་བསྣམས༔ གཡོན་པས་ཕུར་པའི་པུ་སྟི་བསྣམས༔
ཟབ་མོའི་ཆོས་རྣམས་ཐུགས་ སུ་ ཆུད༔ ཡང་ལེ་ཤོད་ཀྱི་པཎྜི་ ཏ ཐུགས་
རྗེས༴ བརྩེ་བས༴ དགོངས་ པས༴ ནུས་ པས༴ ཕྱི་ ཡི= ནང་ གི༴ གསང་
བའི༴ གུས་པས༴ ཨོཾ་ཨཱ༔ཧཱུྃ་བཛྲ༴ དམ་ཅན་དམ་ལ་བཏགས་པའི་ཚེ༔ དྲི་
མེད་གནས་མཆོག་ཉམས་རེ་དགའ༔ རྒྱ་གར་བོད་ཡུལ་ས་མཚམས་སུ༔
བྱིན་གྱིས་བརླབས་ནས་བྱོན་པའི་ཚེ༔ དྲི་བསུང་སྤོས་ངད་ལྡན་པའི་རི༔
མེ་ཏོག་པདྨ་དགུན་ཡང་སྐྱེ༔ ཆུ་མིག་བྱང་ཆུབ་བདུད་རྩིའི་ཆུ༔ བདེ་ལྡན་
དེ་ཡི་གནས་མཆོག་ཏུ༔ སྐྱེས་མཆོག་ཚུལ་བཟང་ཆོས་གོས་གསོལ༔ ཕྱག་
གཡས་རྡོ་རྗེ་རྩེ་དགུ་བསྣམས༔ གཡོན་པས་རིན་ཆེན་ཟ་མ་ཏོག༔ རཀྟ་



བདུད་རྩིས་ནང་དུ་གཏམས༔ མཁའ་འགྲོ་དམ་ཅན་དམ་ལ་བཏགས༔ ཡི་
དམ་ཞལ་གཟིཊ་དངོས་གྲུབ་བརྙེས༔ ཐུགས་རྗེས༴ བརྩེ་བས༴ དགོངས་
པས༴ ནུས་པས༴ ཕྱི་ཡི༴ ནང་གི༴ གསང་བའི༴ གུས་པས༴ ཨོཾ་ཨཱ༔ཧཱུྃ་
བཛྲ༴ རྒྱལ་བའི་བསྟན་པ་བཙུགས་པའི་ཚེ༔ གཡའ་རིའི་ནགས་ལ་སྒྲུབ་
པ་མཛད༔ བསྙེན་ཕུར་ནམ་མཁའི་དབྱིངས་སུ་འཕང༔ རྡོ་རྗེའི་ཕྱག་རྒྱས་
བླངས་ཤིང་བསྒྲིལ༔ བསྒྲིལ་ཞིང་ཙནྡན་ནགས་སུ་འཕང༔ མེ་འབར་
འཁྲུགས་ ཤིང་ མཚོ་ ཡང་སྐེམ༔ སྲིབ་ ཀྱི་ མུ་སྟེགས་ ས་ གང་བསྲེཊ༔ ཡཀྵ་
ནག་པོ་རྡུལ་དུ་བརླག༔ འགྲན་གྱི་དོ་མེད་བདུད་ཀྱི་གཤེད༔ ཐུགས་རྗེས་
བརྩེ་བས༴ དགོངས་ པས༴ ནུས་ པས༴ ཕྱི་ ཡི༴ ནང་ གི༴ གསང་ བའི༴
གུས་པས༴ ཨོཾ་ཨཱ༔ཧཱུྃ་བཛྲ༴ སྲིན་པོའི་ཁ་གནོན་མཛད་པའི་ཚེ༔ ཁྱེའུ་
ཆུང་སྤྲུལ་སྐུའི་ཆ་ལུགས་ཅན༔ ཡ་མཚན་གཟུགས་བཟང་ཁ་དོག་ལེཊ༔
ཚེམས་འགྲིགས་དབུ་སྐྲ་སེར་ལ་མཛེས༔ དགུང་ལོ་བཅུ་དྲུག་ལོན་པའི་ཚུལ༔
རིན་ཆེན་རྒྱན་ཆ་སྣ་ཚོགས་གསོལ༔ ཕྱག་གཡས་འཁར་བའི་ཕུར་པ་
བསྣམས༔ བདུད་དང་སྲིན་པོའི་ཁ་གནོན་མཛད༔ གཡོན་པས་སེང་
ལྡེང་ཕུར་ པ་ བསྣམསཿ མོས་ པའི་ བུ་ ལ་སྲུང་སྐྱོབ་མཛད༔ མགུལ་ན་
ལྕགས་ཀྱི་ཕུར་པ་བསྣམས༔ ཡི་དམ་ལྷ་དང་གཉིས་སུ་མེད༔ གཉིས་མེད་
སྤྲུལ་སྐུ་འཛམ་གླིང་རྒྱན༔ ཐུགས་ རྗེས༴ བརྩེ་བས༴ དགོངས་ པས
ནུས་པས༴ ཕྱི་ཡི༴ ནང་གི༴ གསང་བའི༴ གུས་པས༴ ཨོཾ་ཨཱ༔ཧཱུྃ་བཛྲ༴
འདྲེ་ཡི་ཡུལ་དུ་དགོངས་པའི་ཚེ༔ མེ་དཔུང་ཤོད་ཀྱི་ས་གཞི་ལཿ མདའ་
རྒྱང་གང་གི་མཚོ་ནང་དུ༔ པདྨའི་སྟེང་དུ་བསིལ་བསིལ་འདྲ༔ པདྨའི་ནང་
ན་དགོངས་པ་མཛད༔ མཚན་ཡང་པདྨ་འབྱུང་གནས་ཞེས༔ རྫོགས་པའི་
སངས་རྒྱས་དངོས་སུ་བྱོན༔ དེ་འདྲའི་སྤྲུལ་སྐུ་ཡ་མཚན་ཅན༔ ཐུགས་རྗེས༴
བརྩེ་བས༴ དགོངས་པས༴ ནུས་པས༴ ཕྱི་ཡི༴ ནང་གི༴ གསང་བའི༴
གུས་པས༴ ཨོཾ་ཨཱ༔ཧཱུྃ་བཛྲ༴ བོད་ཀྱི་ཉི་མ་མཛད་པའི་ཚེ༔ དད་ལྡན་འགྲོ་
བ་འདྲེན་པའི་དཔལ༔ གང་ལ་གང་འདུལ་སྐུར་བསྟན་ནས གཙང་ཁ་
ལ་ཡི་ལ་ཐོག་ཏུ༔ དགྲ་ལྷའི་དགེ་བསྙེན་དམ་ལ་བཏགས༔ ཡུལ་ནི་ཚ་བའི་
ཚ་ཤོད་དུ༔ ལྷ་ཡི་དགེ་བསྙེན་དྲེགས་པ་ཅན༔ ཉི་ཤུ་རྩ་གཅིག་དམ་ལ་
བཏགས༔ མང་ཡུལ་དེ་ཡི་བྱམས་སྤྲིན་དུ། དགེ་སློང་བཞི་ལ་དངོས་གྲུབ་
གནང༔ ཁྱད་པར་འཕགས་པའི་རིག་འཛིན་མཆོག ཐུགས་རྗེས
བརྩེ་བས༴ དགོངས་པས༴ ནུས་པས༴ ཕྱི་ཡི༴ ནང་གི༴ གསང་བའི་
གུས་པས༴ ཨོཾ་ཨཱ༔ཧཱུྃ་བཛྲ༔ དཔལ་མོ་ཐང་གི་དཔལ་ཐང་དུ༔ བརྟན་མ་
བཅུ་གཉིས་དམ་ལ་བཏགས༔ བོད་ཡུལ་ཁ་ལའི་ལ་ཐོག་ཏུ༔ གངས་
དཀར་ཤ་མེད་དམ་ལ་བཏགས༔ འདམ་ཤོད་ལྷ་བུའི་སྙིང་དྲུང་དུ༔ ཐང་
ལྷ་ཡར་བཞུད་དམ་ལ་བཏགས་༔ ཆེ་བའི་ལྷ་འདྲེ་ཐམས་ཅད་ཀྱིསཿ ལ་



ལས་སྲོག་གི་སྙིང་པོ་ཕུལ༔ ལ་ལས་བསྟན་པ་བསྲུང་བར་བྱས༔ ལ་
ལས་བྲན་དུ་ཁས་བླངས་བྱསཿ མཐུ་དང་རྫུ་འཕྲུལ་སྟོབས་པོ་ཆེ༔ ཐུགས་
རྗེས༴ བརྩེ་བས༴ དགོངས་པས༴ ནུས་པས༴ ཕྱི་ཡི༴ ནང་གི༴ གསང་
བའི༴ གུས་པས༴ ཨོཾ་ཨཱ༔ཧཱུྃ་བཛྲ༔ དམ་ པ་ ཆོས་ཀྱི་བསྟན་པ་ནི༔ རྒྱལ་
མཚན་ལྟ་བུར་བཙུགས་པའི་ཚེ༔ བསམ་ཡས་མ་བཞེངས་ལྷུན་གྱིས་གྲུབ༔
རྒྱལ་པོའི་དགོངས་པ་མཐར་ཕྱིན་མཛད༔ སྐྱེས་མཆོག་གསུམ་གྱིས་མཚན་
ཡང་གསོལ༔ གཅིག་ནི་པདྨ་འབྱུང་གནས་ཞེས༔ གཅིག་ནི་པདྨ་སམྦྷ་ཝ
གཅིག་ནི་མཚོ་སྐྱེས་རྡོ་རྗེ་ཞེས༔ གསང་མཚན་རྡོ་རྗེ་དྲག་པོ་རྩལ༔ ཐུགས་
རྗེས༴ བརྩེ་བས༴ དགོངས་ པས༴ ནུས་ པས༴ ཕྱི་ཡི༴ ནང་ གི༴ གསང་
བའི༴ གུས་པས༴ ཨོཾ་ཨཱ༔ཧཱུྃ་བཛྲ༔ བསམ་ཡས་མཆིམས་ཕུར་སྒྲུབ་པ་
མཛདཿ རྐྱེན་ངན་བཟློག་ཅིང་དངོས་གྲུབ་གནང༔ རྗེ་བློན་ཐར་པའི་
ལམ་ལ་བཀོད༔ གདོན་གཟུགས་བོན་གྱི་བསྟན་པ་བསྣུབས༔ ཆོས་སྐུ་དྲི་
མེད་རིན་ཆེན་བསྟན༔ སྐལ་ལྡན་སངས་རྒྱས་ས་ལ་བཀོད༔ དེ་ནས་ཨོ་
རྒྱན་ཡུལ་དུ་བྱོན༔ ད་ལྟ་སྲིན་པོའི་ཁ་གནོན་མཛད༔ མི་ལས་ལྷག་གྱུར་ཡ་
མཚན་ཆེ༔ སྤྱོད་པ་རྨད་བྱུང་ངོ་མཚར་ཅན༔ མཐུ་དང་རྫུ་འཕྲུལ་སྟོབས་པོ་
ཆེ ཐུགས་རྗེས༴ བརྩེ་བས༴ དགོངས་པས༴ ནུས་པས༴ ཕྱི་ཡི༴ ནང་
གི༴ གསང་བའི༴ གུས་པས༴ ཨོཾ་ ཨཱཿཧཱུྃ་བཛྲ༴ སྐུ་གསུང་ཐུགས་ ལྡན་
འགྲོ་བ་འདྲེན་པའི་དཔལ༔ སྒྲིབ་པ་ཀུན་སྤངས་ཁམས་གསུམ་ས་ལེར་
མཁྱེན༔ དངོས་གྲུབ་མཆོག་བརྙེས་བདེ་ཆེན་མཆོག་གི་སྐུ༔ ཐུགས་རྗེས
བརྩེ་བས༴ དགོངས་ པས༴ ནུས་ པས༴ ཕྱི་ཡི༴ ནང་ གི༴ གསང་བའི༴
གུས་པས༴ ཨོཾ་ཨཱ༔ཧཱུྃ་བཛྲ་གུ་རུ༔ ཨོཾ་ཨཱ༔ཧཱུྃ་བཛྲ་གུ་རུ་པདྨ་ཐོད་ཕྲེང་རྩལ་
བཛྲ་ ས་མ་ཡ་ཛསིདྡྷི་ཕ་ལ་ཧཱུྃ་ཨཱ༔ ཞེས་པའང་རྩོད་བྲལ་དུས་བབས་ཀྱི་སྤྲུལ་པའི་
གཏེར་སྟོན་ཆེན་པོ་ཨོ་རྒྱན་མཆོག་གྱུར་བདེ་ཆེན་གླིང་པས་ཟླ་ཉིན་ཁ་ལ་རོང་དཔལ་ཆེན་
པོའི་ཞབས་འོག་ནས་སྤྱན་དྲངས་པའི་བླ་མའི་ཐུགས་སྒྲུབ་བར་ཆད་ཀུན་སེལ་གྱི་ཞལ་
གདམས་སྙིང་བྱང་ཡིད་བཞིན་ནོར་བུ་ལས། ཕྱི་སོལ་འདེབས་ཀྱི་སྒྲུབ་པ་ཁོལ་དུ་ཕྱུངས་
པ་སྟེ། འདིས་ཀྱང་བསྟན་འགྲོའི་བར་ཆད་དང་རྒུད་པ་ཐམས་ཅད་ཉེ་བར་ཞི་ཞིང་དགེ་
ལེགས་ཀྱི་དོན་ཐམས་ཅད་ཡོངས་སུ་གྲུབ་པའི་རྒྱུར་གྱུར་ཅིག །
༧ གསོལ་འདེབས་དངོས་གྲུབ་ཀུན་འབྱུང་ནི། སྤྲུལ་པའི་གུ་རུ་མཚན་བརྒྱད་
དང་། གྲུབ་པའི་རིག་འཛིན་ཆེན་པོ་བརྒྱད། བྱང་སེམས་ཉེ་བའི་སྲས་
བརྒྱད་དང་། སྒྲུབ་ཆེན་བཀའ་བརྒྱད་ལྷ་ཚོགས་ལ། གསོལ་བ་འདེབས་སོ་
བྱིན་གྱིས་རློབས། ཕྱི་ནང་གསང་བའི་བར་ཆད་སོལ། བསམ་པ་ཡིད་
བཞིན་འགྲུབ་པ་དང༌། མཆོག་དང་ཐུན་མོང་དངོས་གྲུབ་སྩོལ། གསེར་འཕྱང་
མེ་བྱ་སྨིན་ཟླའི་དམར་ཕྱོགས་དགའ་བ་དང་པོའི་ཉི་ཤར་ལ་འཇམ་དཔལ་རྡོ་རྗེའི་ཡིད་མཚོ་
ལས་བརྡོལ་བའོ།། ༈ བསྡུ་རིམ་ནི། བླ་མའི་གནས་གསུམ་འབྲུ་གསུམ་ལས༔
69



--
-
འོད་ཟེར་རིམ་དང་གཅིག་ཆར་འཕྲོས༔ བདག་གི་གནས་གསུམ་ཐིམ་པ་
ཡིས༔ དབང་བཞི་ཐོབ་ཅིང་སྒྲིབ་བཞི་དག༔ ལམ་བཞི་བསྒོམ་པའི་སྣོད་དུ་
གྱུར༔ མཐར་ནི་རང་ཐིམ་དབྱེར་མེད་ངང་༔ བློ་འདས་ཆོས་སྐུའི་རང་ཞལ་
བལྟ༔ ། བསྔོ་བ་ནི། དགེ་བ་འདི་ཡིས་མྱུར་དུ་བདག ཨོ་རྒྱན་བླ་མ་
འགྲུབ་གྱུར་ནས། འགྲོ་བ་གཅིག་ཀྱང་མ་ལུས་པ། དེ་ཡི་ས་ལ་འགོད་པར་
ཤོག ༈ པདྨ་འོད་དུ་སྐྱེ་བའི་སྨོན་ལམ། སངས་རྒྱས་ཀུན་གྱི་ངོ་བོ་བཀའ་དྲིན་
ཅན། ཨོ་རྒྱན་རིན་པོ་ཆེ་ལ་གསོལ་བ་འདེབས། ནམ་ཞིག་ཚེ་འདིའི་སྣང་
བ་ནུབ་མ་ ཐག པདྨ་ འོད་ དུ་ སྐྱེ་ བར་ བྱིན་ གྱིས་རློབས། ༈ དཔལ་རིའི་སྨོན་
ལམ། དུས་འདི་ནས་བཟུང་བྱང་ཆུབ་སྙིང་པོའི་བར། རྒྱལ་བ་ཀུན་འདུས་
པདྨའི་རྗེས་འཛིན་ཅིང་། མཁའ་སྤྱོད་དག་པའི་ཞིང་མཆོག་པདྨ་འོད།
ཟངས་མདོག་དཔལ་གྱི་རི་བོར་སྐྱེ་བར་ཤོག མཁའ་འགྲོ་ཡེ་ཤེས་མཚོ་རྒྱལ་
གྱི་གསུང་།
༈ ཟངས་མདོག་དཔལ་རིའི་ སྨོན་ ལམ་ དཔལ་ རིའི་ གསང་ ལམ་ ཞེས་ བྱ་བ་བཞུགས༔
ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ རང་བཞིན་རྣམ་དག་བློ་བྲལ་གཉུག་མའི་
སྦུབསཿ གསལ་མདངས་འགགས་མེད་བདེ་སྟོང་ལོངས་སྐུའི་རྩལཿ སྤྲུལ་
སྐུའི་ཞིང་ཁམས་མི་མཇེད་བཀོད་པའི་ཆ༔ ཟངས་མདོག་དཔལ་གྱི་རི་བོར་
སྐྱེ་བར་ཤོག འཛམ་གླིང་ས་ཡི་ལྟེ་བ་རྡོ་རྗེ་གདན༔ དུས་གསུམ་རྒྱལ་བའི་
ཆོས་འཁོར་བསྐོར་བའི་གནས༔ དེ་ཡི་ནུབ་བྱང་རྔ་ཡབ་ལང་ཀའི་གླིང༔
ཟངས་མདོག་དཔལ་གྱི་རི་བོར་སྐྱེ་བར་ཤོག༔ བཀོད་པ་ལྷུན་གྲུབ་ཙིཏྟའི་
ས་འཛིན་སྤོ༔ རྩ་བ་གདེངས་ཅན་འཇོག་པོའི་ཐོད་དུ་བཅིང༔ སྐེད་པར་
ལུས་མེད་མཁའ་འགྲོའི་ཚོགས་འཁོར་བསྐོར༔ རྩེ་མོ་གཟུགས་ཁམས་
བསམ་གཏན་སྙོགས་པ་ལྟའི༔ ཟངས་མདོག་དཔལ་གྱི་རི་བོར་སྐྱེ་བར་
ཤོག༔ རི་རྒྱལ་དེ་ཡི་རྩེ་མོའི་གཞལ་མེད་ཁང༔ ཤར་ཤེལལྷོ་ཕྱོགས་དབང་
སྔོན་བེཌུརྱ༔ ནུབ་ཕྱོགས་པད་རག་བྱང་ཕྱོགས་ཨིནྡྲ་ནི༔ ཕྱི་ནང་བར་མེད་
ཟང་ཐལ་དབང་གཞུའི་མདངསཿ ཟངས་མདོག་དཔལ་གྱི་རི་བོར་སྐྱེ་བར་
ཤོག༔ ཁྱམས་དང་གྲུ་ཆད་གློ་འབུར་འཇའ་རིས་འཁྱིལ༔ འདོད་སྣམ་ཕ་གུ་
དྲ་བ་དྲ་ཕྱེད་དང་༔ ཤར་བུ་མདའ་ཡབ་སྒོ་རྒྱན་རྟ་བབས་ཅན༔ ཆོས་
འཁོར་གདུགས་ཏོག་བརྡ་དོན་རྟགས་རྫོགས་པའི༔ ཟངས་མདོག་དཔལ་
གྱི་རི་བོར་སྐྱེ་བར་ཤོག༔ དཔག་བསམ་ལྗོན་པའི་ཤིང་དང་བདུད་རྩིའི་
ཆུ༔ ནེའུ་སེང་སྨན་ལྗོངས་དྲི་བསུང་འཐུལ་བའི་ཁྲོད༔ དྲང་སྲོང་རིག་འཛིན་
བྱ་ཚོགས་བྷུ་ མ་ རཿ ཐེག་གསུམ་ཆོས་ ཀྱི་སྒྲ་དང་བརྡ་གླུ་སྒྱུར༔ ཟངས་
མདོག་དཔལ་གྱི་རི་བོར་སྐྱེ་བར་ཤོག༔ཕོ་བྲང་གཞལ་མེད་ཆེན་པོའི་ལྟེ་བ་
ལཿ རིན་ཆེན་ཟུར་ བརྒྱད་ པདྨ་ ཉི་ཟླའི་སྟེང༔ བདེ་གཤེགས་ཀུན་འདུས་
རང་བྱུང་པདྨ་འབྱུང་༔ སྐུ་གསུམ་རིགས་འདུས་འཇའ་ཟེར་ཀློང་ན་བཞུཊ༔



ཟངས་མདོག་དཔལ་གྱི་རི་བོར་སྐྱེ་བར་ཤོག༔ གང་གི་ཟབ་གསལ་བདེ་
ཆེན་ཡེ་ཤེས་རྩལཿ སྟོང་ཉིད་སྙིང་རྗེར་ཤར་བའི་སྒྱུ་འཕྲུལ་ལས༔ ཕྱོགས་
བཅུ་ཀུན་དང་ཁྱད་པར་བོད་ཡུལ་དུ༔ སྤྲུལ་པ་བྱེ་བ་ཕྲག་བརྒྱ་བར་མེད་
འགྱེད༔ ཟངས་མདོག་དཔལ་གྱི་རི་བོར་སྐྱེ་བར་ཤོག༔ གཡས་ཀྱི་གྲལ་ན་
རྒྱ་བོད་རིག་འཛིན་རྣམསཿ འོད་གསལ་རྡོ་རྗེའི་རོལ་ངོར་འབྱམས་སུ་ཀླས༔
གཡོན་གྱི་གྲལ་ན་འཕགས་བོད་པཎ་གྲུབ་རྣམསཿ བཤད་སྒྲུབ་ཉམས་
རྟོགས་བགྲོད་གླེང་ཆོས་སྒྲ་འུརཿ ཟངས་མདོག་དཔལ་གྱི་རི་བོར་སྐྱེ་བར་
ཤོག༔ མཐའ་སྐོར་བར་མཚམས་རྗེ་འབང་ཉེར་ལྔ་དང༔ སྤྲུལ་པའི་གཏེར་
སྟོན་གྲུབ་པའི་ཁྱུ་མཆོག་རྣམསཿ ཐེག་པ་རིམ་དགུའི་འཁོར་ལོ་ལ་སྤྱོད་ཅིང༔
གཡོ་མེད་དགོངས་པའི་གཟེར་གྱི་བརྟུལ་ཞུགས་འཛིན༔ ཟངས་མདོག་
དཔལ་གྱི་རི་བོར་སྐྱེ་བར་ཤོག༔ ཕྱོགས་བཞི་མཚམས་བརྒྱད་གྲུ་ཆད་བར་
ཁྱམས་ཀུན༔ དཔའ་བོ་ཌཱཀྐི་ལྷ་དང་ལྷ་མོས་ཁེངས༔ རྡོ་རྗེ་གླུ་གར་མིག་
འཕྲུལ་ལྟ་བུར་གཡོ༔ ཕྱི་ནང་གསང་བའི་མཆོད་སྤྲིན་སྟོབས་པར་བྱེད༔
ཟངས་མདོག་དཔལ་གྱི་རི་བོར་སྐྱེ་བར་ཤོག༔ དེ་སྟེང་ལོངས་སྐུའི་གཞལ་
མེད་བཀོད་མཛེས་ནང་༔ ཕྱག་ན་པདྨ་འཇིག་རྟེན་དབང་ཕྱུག་ལ༔ ཚོམ་
བུའི་དཀྱིལ་འཁོར་བསམ་ཡས་འཁོར་གྱིས་བསྐོར༔ རྣམ་རྟོག་བག་ཆགས་
དགྲ་གདོན་ཐལ་བར་བྱེད༔ ཟངས་མདོག་དཔལ་གྱི་རི་བོར་སྐྱེ་བར་ཤོག༔
དེ་སྟེང་ཆོས་སྐུའི་ཞིང་ཁམས་ཉམས་དགའ་བརཿ གཞི་སྣང་ཡེ་ཤེས་སྙིང་
པོ་ཀུན་ཏུ་བཟང་༔ སྣང་མཐའ་རིག་པའི་འཁོར་ལ་བརྡ་ཆོས་སྟོན༔
སྟོན་འཁོར་དགོངས་པ་མཉམ་པའི་ཕྲིན་ལས་ཅན༔ ཟངས་མདོག་དཔལ་
གྱི་རི་བོར་སྐྱེ་བར་ཤོག༔ སྒོ་བཞིར་བཀའ་ཉན་རྒྱལ་པོ་ཆེན་པོ་བཞི༔ ཕྱི་
ནང་གསང་བའི་ལྷ་སྲིན་སྡེ་བརྒྱད་ཀུན༔ ཕོ་ཉར་མངགས་ནས་མུ་སྟེགས་
དམ་སྲི་འདུལ༔ དམ་ཅན་རྒྱ་མཚོ་དཔལ་རྟགས་རྒྱལ་རྔ་བརྡུང༔ ཟངས་
མདོག་དཔལ་གྱི་རི་བོར་སྐྱེ་བར་ཤོག༔ དེ་ལྟར་ཞིང་གི་བཀོད་པ་གསལ་
བཏབ་ནསཿ ཕྱི་རོལ་ཡུལ་གྱི་ཟངས་མདོག་དཔལ་རི་ལ༔ ཡུལ་ཅན་ནང་
གི་རིག་པས་སྨོན་དེའི་མཐུས༔ རང་ལུས་མི་མཇེད་ཞིང་གི་བཀོད་པའི་ནང
རང་སྣང་ཟངས་མདོག་དཔལ་རིར་མངོན་པར་ཤོག༔ ཁྱད་པར་བསྐྱེད་
རྫོགས་ཟབ་མོའི་རྟེན་འབྲེལ་གྱིསཿ རྩ་གསུམ་འཁོར་ལྔའི་མདུད་པ་གྲོལ་
ནས་ཀྱང༔ སྙིང་དབུས་ཟངས་མདོག་དཔལ་རིའི་ཕོ་བྲང་ཆེར༔ ལྷན་སྐྱེས་
ཡེ་ཤེས་རོལ་པའི་རྩལ་རྫོགས་ནས༔ རང་རིག་པད་འབྱུང་རྗེ་དང་མཇལ་
བར་ཤོག༔ ཚོགས་ སྦྱོར་མཐོང་ སྒོམ་ མི་སློབ་ལམ་ལྔའི་སྦུབསཿ རབ་
དགའ་ནས་བཟུང་ཀུན་ཏུ་འོད་ཀྱི་བརཿ དེ་ལས་རྡོ་རྗེ་ཐེག་པའི་ས་མཆོག་
གཉིས༔ ཁྱད་པར་འོད་གསལ་རྫོགས་པ་ཆེན་པོ་ཡི༔ ཐུན་མོང་མ་ཡིན་ཡེ་
ཤེས་བླ་མའི་ས༔ བྱར་མེད་ལྷུག་པའི་ངང་དུ་རྫོགས་ནས་ཀྱངཿ གཞི་
73



དབྱིངས་པདྨ་འོད་དུ་གྲོལ་བར་ཤོག༔ གལ་ཏེ་དགོངས་པའི་རྩལ་ཆེན་མ་
རྫོགས་ན༔ གསོལ་འདེབས་སྨོན་ལམ་དྲག་པོའི་འཕེན་པ་ཡིསཿ ནམ་ཞིག་
འཆི་བ་བཙན་ཐབས་བྱུང་བའི་ཚེ༔ པདྨའི་ཕོ་ཉ་མཁའ་འགྲོ་གར་མཁན་
མས༔ མངོན་སུམ་ལག་པའི་ཁུ་ཚུར་བཟུང་ནས༔ མཁར་ཆེན་གཟའ་དང་
གུ་ཎ་ཎཱ་ཐ་ལྟརཿ མཐོང་སྣང་སྣ་ཚོགས་ཡོད་པའི་ལུགས་ལྟར་བཤད་པ་ཡིན༔ བདག་
ཀྱང་པདྨ་འོད་དུ་འཁྲིད་པར་ཤོག༔ ཆོས་དབྱིངས་རྣམ་པར་དག་པའི་
བདེན་པ་དང༔ དཀོན་མཆོག་རྩ་གསུམ་རྒྱ་མཚོའི་ཐུགས་རྗེ་ཡིས༔ བདག་
གི་སྨོན་པ་ཡིད་བཞིན་འགྲུབ་གྱུར་ནས༔ འགྲོ་བ་འདྲེན་པའི་དེད་དཔོན་
བྱེད་པར་ཤོག༔ ཅེས་རང་བཞིན་སྤྲུལ་པའི་ཞིང་ཁམས་དང་ཁྱད་པར་མ་མཆིས་པའི་
རྔ་ཡབ་པདྨ་འོད་ཀྱི་ཞིང་མཆོག་དམ་པར་བགྲོད་པའི་སྨོན་ལམ་དཔལ་རིའི་གསང་ལམ་
ཞེས་བྱ་བ་འདི་ནས་སྙན་རྒྱུད་རྡོ་རྗེའི་བཙུན་མོའི་རྣལ་འབྱོར་པ་དྷརྨཱཀརྟིའི་བཞེད་སྐོང་དུ་
དཔལ་ཨོ་རྒྱན་ཡབ་ཡུམ་གྱི་ཟླ་ཟེར་སྙིང་ལ་ཟག་པའི་བྱིན་རླབས་ལས༔ འོད་གསལ་
རྫོགས་པ་ཆེན་པོའི་མངོན་སུམ་གྱི་གནད་ལ་གོམས་པས་རྣལ་འབྱོར་པ་ཧེ་རུ་ཀ་པ་པདྨ་
དབང་ཆེན་གྱིས་བསམ་ཡས་མཆིམས་ཕུའི་འོག་མིན་མཁའ་འགྲོའི་ཚོགས་ཁང་གསང་ཆེན་
མེ་ཏོག་ཕུག་གིས་མཚམས་མལ་དུ་སྦྱར་བའོ༔ དགེའོ།
༈ སྐུ་གསུམ་ཞིང་ཁམས་སྦྱོང་བའི་གསོལ་འདེབས་སྨོན་ལམ་ནི། ཀྱེ་མ་ ཀྱེ་ཧུད་
རིག་འཛིན་པདྨ་འབྱུང་། བདག་འདྲ་ལས་ངན་སྙིགས་མའི་སེམས་
ཅན་རྣམས། བདེ་བ་འདོད་ཀྱང་སྡུག་བསྔལདོན་དུ་གཉེར། སྙིང་རུས་ཕྱིན་
ཅི་ལོག་རྣམས་སུ་ལ་རེ། ཐུགས་རྗེས་གཟིགས་ཤིག་རྔ་ཡབ་གླིང་པ་
མཁྱེན། ད་ལྟ་ཉིད་དུ་ཟངས་མདོག་དཔལ་རིར་དྲོངས། ཐུགས་རྗེ་ལྡན་
པའི་རྒྱལ་བ་ཁྱེད་ལྟ་བུས། བོད་འབངས་བོར་ནས་རྔ་ཡབ་གླིང་དུ་གཤེཊ།
གདོང་དམར་བོད་ཕྲུག་སྤྲེའུ་ཚ་བོ་རྣམས། འདི་ཕྱིའི་རེ་ལྟོས་སྐྱབས་
གནས་སུ་ལ་རེ། ཐུགས་རྗེས་གཟིགས་ཤིག༔ ད་ལྟ་ཉིད་དུ་༴ ཚེ་སྲོག་མི་
རྟག་གཡང་ཀའི་བྱེའུ་འདྲ། དོ་ནུབ་ཙམ་ཡང་མི་འཆིའི་གདིང་ནི་མེད།
རྟག་ཏུ་སྡོད་གྲབ་བྱེད་པ་བདུད་ཀྱིས་བསླུས། གཤིན་རྗེའི་ཕོ་ཉ་བྱུང་ན་སུ་
ལ་རེ། ཐུགས་རྗེ༴ ད་ལྟ་༔ འཁོར་བའི་སེམས་ཅན་སྡུག་བསྔལ་ལས་ལ་
གཡེངས། དམ་ཆོས་བྱེད་བློ་ནམ་ལངས་སྐར་ལྟར་ཡལ། དོན་ཆུང་གཡེང་
བའི་ཁོལ་བོར་མི་ཚེ་ཟད། དགྲ་ཆེན་འཆི་བ་བྱུང་ན་སུ་ལ་རེ། ཐུགས་
རྗེས༴ ད་ལྟཋ བྱིས་པའི་རང་བཞིན་སོ་སོའི་སྐྱེ་བོ་ཀུན། ཐོས་བསམ་སྒོམ་
པའི་ན་ཚོད་ཆེས་ཆེར་རྒུད། ཕར་ཕྱིན་དྲུག་གི་འདྲེན་བྱེད་ཅེ་རེ་ལོང་།
འབྱུང་བ་ཐིམ་རིམ་བྱུང་ན་སུ་ལ་རེ། ཐུགས་རྗེས༴ ད་ལྟ དགེ་བཅུའི་
ལམ་ལ་མོས་པའི་ཞུགས་ན་ཡང༌། རྣམ་པར་དཔྱད་ན་ཆོས་བརྒྱད་
ཟོབ་དང་འདྲེས། མི་དགེའི་རྣམ་སྨིན་མ་ཚོར་ཤུགས་ཀྱིས་འགོ། བར་
དོར་དམྱལ་ཐག་གཅོད་དུས་སུ་ལ་རེ། ཐུགས་རྗེས༴ ད་ལྟ༔ ཀྱེ་མ་ནམ་
14



ཞིག་ཚེ་ཡི་འཕེན་པ་ཟད། ལུས་ཀྱི་མདངས་ཤོར་དབུགས་ཀྱི་ངར་སྒྲ་
བརྩེགས། འདེབས་བྱེད་རླུང་བྲོས་ངར་སྐད་ཅན་གྱི་རོས། ཉེ་འབྲེལ་
གདུང་སེམས་འབྲེལ་ཐག་གཅོད་པའི་ཚེ། གནད་གཅོད་སྡུག་བསྔལ་དྲག་
པོ་མི་འབྱུང་ཞིང་། མཁའ་འགྲོས་བསུ་བའི་སྣང་བ་ཤར་བར་ཤོག ཀྱེ་
ཧུད་ས་ཆུ་མེ་རླུང་ནམ་མཁའ་སྟེ། འབྱུང་ལྔའི་ཐིམ་རིམ་དུ་བ་སྨིག་རྒྱུ་དང་།
མེ་ཁྱེར་མར་མེའི་སྣང་བ་གསལ་པའི་རྗེས། ཕྲ་བའི་ཐིམ་རིམ་སྣང་མཆེད་
ཐོབ་གསུམ་སྟེ། འདི་ལྟར་རྣམ་ཤེས་སྣང་བ་ལ་ཐིམ་པས། སྤྲིན་མེད་
མཁའ་ལ་ཉི་ཟླ་གཟས་ཟིན་ལྟར། དམར་ལམ་འཆར་ཞིང་དམར་ཆ་སྙིང་
གར་ལྡོག དེ་རྗེས་སྣང་བ་མཆེད་པ་ལ་ཐིམ་པས། སྐར་ཁུང་ནང་དུ་ཟླ་ཟེར་
ཤར་བ་ལྟར། དཀར་ལམ་འཆར་ཞིང་དཀར་ཆ་ཐུར་དུ་བབས། དེ་
ནས་མཆེད་པ་ཉེར་ཐོབ་ལ་ཐིམ་པས། སྤྲིན་མེད་ནམ་མཁའ་སྲོད་མུན་
འཁྲིགས་པ་ལྟར། ནག་ལམ་ཤར་ནས་ཀུན་གཞིའི་ངང་དུ་བརྒྱལ། སླར་
ཡང་སྲོག་འཛིན་རླུང་བརྒྱད་གྱེས་པ་ཡིས། ཅུང་ཟད་བརྒྱལ་སངས་གདོད་
མའི་ ཡེ་ གདངས་ ཤར། གསལ་ ལ་ མ་འགགས་ སྟོན་ གྱི་ ནམ་ མཁའ་
བཞིན། སྟོང་གསལ་སྒྲིབ་གཡོགས་བྲལ་བའི་ངང་ལ་གནས། དེ་ཚེ་ད་
ལྟའི་ཀ་དག་བློ་བྲལ་དབྱིངས། ཐ་མལ་ཤེས་པ་ཟང་ཀ་རྒྱ་ཡན་ལ། ངེས་པ་
རྙེད་དེ་མཉམ་པར་བཞག་པའི་མཐུས། གདོད་མའི་གཞི་དབྱིངས་ནང་
གསལ་གསང་བའི་སྦུབས། ཁྱད་ཆོས་དྲུག་ལྡན་ཀུན་བཟང་དགོངས་
པའི་ཀློང༌། སྐད་ཅིག་ཉིད་ལ་བཙན་ས་ཟིན་པར་ཤོག གལ་ཏེ་བར་དོ་
དང་པོར་མ་གྲོལ་ན། དབྱིངས་སྣང་ལྷུན་གྲུབ་འོད་གསལ་ལ་ཐིམ་ནས།
སྒྲ་འོད་ཟེར་དང་ཚོམ་བུའི་དཀྱིལ་འཁོར་སོགས། ཐིམ་ལུགས་བརྒྱད་ཀྱི་
སྣང་བ་འཆར་བའི་ཚེ། ཆོས་ཉིད་བར་དོར་རང་སྣང་ངོ་ཤེས་ནས། མ་
པང་བུ་འཇུག་ལྟ་བུར་གྲོལ་བར་ཤོག དེ་ཚེ་སྒྲ་ཡིས་འཇིཊ་ཏེ་ཟེར་གྱིས་
སྔངས། སྐུ་ཡི་སྣང་བས་སྐྲག་ཏེ་མ་གྲོལ་ན། ཆོས་ཉིད་བདེན་པ་བླ་མའི་
བྱིན་རླབས་ཀྱིས། འཁྲུལ་བ་རྨི་ལམ་སད་པའི་ཆ་ཙམ་ལས། རང་བཞིན་
སྤྲུལ་སྐུའི་ཞིང་ཁམས་པདྨའི་སྦུབས། བརྫུས་ཏེ་སྐྱེས་ནས་དབུགས་དབྱུང་
གྲོལ་བར་ཤོག རིམ་དགུའི་ཐེག་པ་ཀུན་ལས་འདས་པའི་དོན། འོད་
གསལ་རྫོགས་ཆེན་ལམ་ལ་ཞུགས་དེའི་མཐུས། ནམ་ཞིག་གདོད་མའི་
ལྷུམ་ སུ་ ཞུགས་པའི་ ཚེ། གང་ གི་ གྲོལ་ ཚད་ སྒྲ་འོད་ས་ གཡོས་ དང༌།
རིགས་ལྔའི་གདུང་དང་ཞི་ཁྲོའི་སྣང་བརྙན་སོགས། ཀུན་གྱི་མཐུན་སྣང་
གྲུབ་ཏུ་མངོན་པར་ཤོག རིག་འཛིན་བདག་གི་ལྷག་བསམ་རྣམ་དག་
དང༌། ཆོས་ཉིད་རང་བཞིན་ཅི་ཡང་མ་ཡིན་པའི།བདེན་པའི་མཐུ་ཡིས་
ཁམས་གསུམ་ཡིད་ཅན་དང༌། ཁྱད་པར་འབྲེལ་བས་བསྡུས་པའི་སེམས་
ཅན་ཀུན། སྐུ་བཞིའི་ཞིང་ཁམས་རྨད་བྱུང་ཉམས་དགའ་བར། ཚོམ་བུ་
འs



གཅིག་ཏུ་ཕྱམ་གཅིག་གྲོལ་བར་ཤོག དེ་ལྟར་སྐུ་གསུམ་ཞིང་ཁམས་སྦྱོང་བའི་
གསོལ་འདེབས་སྨོན་ལམ་འདི་ནི་རང་བྱུང་པདྨའི་གསུང་གི་དབེན་གནས་འོག་མིན་རྡོ་རྗེའི་
ཀེའུ་ཚང་དུ་རང་ཉིད་གཅིག་པུར་དབེན་པར་བསྟེན་པའི་སྐབས་སྔ་ཞོག་གི་ཚེ་ན་མིག་ལམ་
དུ་ཧས་པོ་རི་མཐོང་བས་རྐྱེན་བྱས་སྣང་བ་ལ། ག་རེའི་རི་མ་གིའི་རྩེར་མཁན་སློབ་རྗེ་
འབངས་རྣམས་ཀྱི་ཞབས་ཀྱིས་བཅགས། ལྷ་འདྲེ་བཏུལ། སྐྱོ་སངས་མཛད་པ་སོགས་ཀྱི་ལོ་
རྒྱུས་ཆེར་སྣང་མོད། དེ་དག་ཐམས་ཅད་ད་ལྟ་མིང་ཙམ་མེད། འདི་ལྟ་བུའི་འདུ་བྱས་ཐམས་
ཅད་མི་རྟག་པར་ཡིད་ཆེས། རང་ཉིད་ཀྱང་ལོ་ཤས་ཙམ་མི་འཆི་བའི་འཚོ་རྩིས་བྱས་ཀྱང་
སང་ཙམ་ནས་འཇིག་རྟེན་ཕ་རོལ་དུ་མི་འགྲོ་བའི་ངེས་པ་ཅི་ཆ་སྙམ་ནས་སྐྱོ་ཤས་ངེས་འབྱུང་
ཚད་མེད་སྐྱེས། ཨོ་རྒྱན་རྗེ་འབངས་རྣམས་དྲན་པ་ལ་ཚད་མེད་ཀྱི་མཆི་མ་འཁྲུག་པ་ཞིག་
བྱུང་བས་རྐྱེན་བྱས། དེའི་ཚེ་ཐུགས་དམ་གནད་ནས་བསྐུལ་བའི་གསོལ་འདེབས་དང་
འབྲེལ་བར་བར་དོའི་ལམ་སྣང་གི་གྲོལ་ཚུལ་རྩ་ཚིག་ཏུ་བྱས་ནས་ཁ་ཏོན་བགྱིས་ཆོག་པའི་
སྨོན་པ་འདི་ཡང་བྱ་བྲལ་མཁྱེན་བརྩེའི་འོད་ཟེར་གྱིས་བྲིས་པའོ། དགེའོ། །
༈ གུ་རུ་གཙོ་འཁོར་གསུམ་གྱི་སྨོན་ལམ་ཞེས་བྱ་བ་བཞུགས་སོ། སངས་ རྒྱས་ ཀུན་
དངོས་གུ་རུ་པདྨ་འབྱུང་། ཚེ་རབ་ཀུན་ཏུ་བདག་གིས་བླ་མར་ཤོག མཆོག་
ཐུན་ལམ་གྱི་བར་ཆད་ཀུན་ཞི་ནས། འོད་གསལ་ངང་ནས་འགྲོ་བ་སྒྲོལ་
བར་ཤོག སྐྱབས་གནས་བསླུ་མེད་པདྨ་འབྱུངགནས་ལ། མི་ཕྱེད་དད་པས་
སྙིང་ནས་གསོལ་བ་འདེབས། མཆོག་ཐུན་དངོས་གྲུབ་ཚེ་འདིར་སྩལ་དུ་
གསོལ། སྒྲིབ་བྲལ་རང་ངོ་རང་གིས་ཤེས་པ་དང༌། རང་ཐག་རང་གི་ཆོད་
པའི་གདེངས་ལྡན་གྱིས། གཞན་གྱི་དབང་དུ་སྐད་ཅིག་མི་བཏང་བར།
རང་གི་བསམ་པ་ཆོས་བཞིན་འགྲུབ་པར་ཤོག ལྷ་འདྲེ་མི་གསུམ་བར་ཆད་
མི་ཚུགས་ཤིང་། བཏུལ་ཞུགས་དྲག་པོའི་སྟོབས་དང་ལྡན་པར་ཤོག ལས་
རླུང་དྲག་པོའི་ནམ་ཡང་མི་བསྐྱེད་ཅིང་། མཉམ་བཞག་ཏིང་འཛིན་བསྟན་
པ་ཐོབ་པར་ཤོག ལས་ཤུག་དྲག་པོ་སྐྱོན་གྱི་མ་གོས་པར། ལས་ངན་དབང་
གི་སྐྱེ་བ་མི་ལེན་ཤོག འདི་ནས་ཤི་འཕོས་སྐད་ཅིག་ཉིད་ལ་ནི། ནུབ་
ཕྱོགས་ཨོ་རྒྱན་ཟངས་མདོག་དཔལ་གྱི་རིར། རིག་འཛིན་སློབ་དཔོན་
པདྨའི་ཞབས་དྲུང་དུ། མདུན་པ་དྲག་པོས་སྐད་ཅིག་སླེབ་པར་ཤོག དེ་
འཁོར་པདྨའི་གསུང་གི་བདུད་རྩི་མྱོང་། སྐད་ཅིག་གཡོ་མེད་སྒྲུབ་ལ་བརྩོན་
པར་ཤོག པདྨའི་སྐུ་གསུང་ཐུགས་དང་མཉམ་གྱུར་ནས། འགྲོ་དྲུག་འཁོར་
བ་དོང་ནས་སྦུག་པར་ཤོག བདག་ནི་པདྨའི་རྗེས་སུ་བཟུང་གྱུར་ནས། རྫུ་
འཕྲུལ་ནུས་མཐུ་དཔག་མེད་ཐོབ་པ་ཡི། སྐུ་གསུང་ཐུགས་ཀྱི་སྤྲུལ་པ་ཇི་
སྙེད་ཀྱིས། མཐའ་ཡས་སེམས་ཅན་བདེ་ལ་འགོད་པར་ཤོག ཆོས་
དབྱིངས་མཐའ་དབུས་བྲལ་བའི་བདེན་པ་དང། ཡི་དམ་རྩ་བ་གསུམ་གྱི་
ཐུགས་རྗེ་དང་། བདག་གིས་ལྷག་བསམ་རྣམ་པར་དག་པའི་མཐུས། སྨོན་
ལམ་འདི་ཉིད་སྐད་ཅིག་འགྲུབ་པར་ཤོག ན་མོ་མ་ཧཱ་གུ་རུའི་བྱིན་རླབས་



ཀྱིས། བདག་ཀྱང་ཚེ་རབ་ཐམས་ཅད་དུ། ཞིང་ཁམས་དག་པའི་ཕོ་བྲང་
དུ། བླ་མ་འབྲལ་མེད་བརྟེན་པར་ཤོག མོས་གུས་ལྟེམ་རྐྱང་མེད་པ་ཡིས།
མཉེས་པའི་ཞབས་ཏོག་འགྲུབ་པ་དང་། དགོངས་པ་ཟབ་མོ་ཐུགས་ཀྱི་
བཅུད། བྱིན་རླབས་བདུད་རྩིའི་ལུང་ཐོབ་ཤོག སྐུ་གསུང་ཐུགས་ཀྱི་བྱིན་
རླབས་ཀྱི། ལུས་ངག་ཡིད་གསུམ་སྨིན་པ་དང་། ཟབ་མོ་བསྐྱེད་རྫོགས་
རྣམ་གཉིས་ལ། དབང་ཐོབ་སྒྲུབ་པ་བྱེད་པར་ཤོག ལོག་རྟོག་བདུད་ཀྱི་
ཚོགས་རྣམས་དང༌། ནད་གདོན་བར་ཆད་ཞི་བ་དང་། འཁོར་དང་ལོངས་
སྤྱོད་རྒྱས་པ་ཡིས། བསམ་པ་ཡིད་བཞིན་འགྲུབ་པར་ཤོག དུར་ཁྲོད་རི་
ཁྲོད་གང་ཁྲོད་སོགས། ཕུན་སུམ་ཚོགས་པའི་གནས་ཉིད་དུ། ཏིང་འཛིན་
ཟབ་མོའི་དགོངས་བཅུད་ལ། རྟགས་ཏུ་སྒྲུབ་པ་བྱེད་པར་ཤོག སྒྲུབ་པ་
བྱས་པའི་འབྲས་བུ་ཡིས། ཕྲིན་ལས་རྣམ་བཞི་འགྲུབ་པ་དང་། ལྷ་སྲིན་
བྲན་དུ་ཁོལ་ནས་ཀྱང་། སངས་རྒྱས་བསྟན་པ་བསྲུང་བར་ཤོག སྟོན་པས་
གསུང་བའི་དམ་ཆོས་རྣམས། རྩོལ་མེད་རྒྱུད་ལ་འཆར་བར་ཤོག མཁྱེན་
པ་མཆོག་ལ་མངའ་རྙེས་ནས། རྟོག་པ་མཆོག་དང་ལྡན་པར་ཤོག བྱང་
ཆུབ་སེམས་ཀྱི་རྟེན་འབྲེལ་གྱིས། སྐྱེ་འགྲོ་མ་ལུས་དབང་བསྡུས་ནས།
ཐོགས་མེད་ཡིད་བཞིན་ནོར་བུའི་མཐུས། འབྲེལ་ཚད་དོན་དང་ལྡན་པར་
ཤོག སངས་རྒྱས་བསྟན་པ་དར་བའི་མཐུས། བརྒྱུད་འཛིན་ཆོས་སྟོན་རྒྱས་
པ་དང་། འགྲོ་ཀུན་བདེ་ལ་འཁོད་ནས་ཀྱང་། ཞིང་ཁམས་ཐམས་ཅད་དག་
པར་ཤོག བདག་གིས་ལུས་ངག་ཡིད་གསུམ་གྱིས། གདུལ་བྱ་སོ་སོའི་བློ་
ཡུལ་དུ། གང་ལ་གང་འདུལ་ཕྲིན་ལས་ཀྱི། དཔག་ཏུ་མེད་པ་འབྱུང་
བར་ཤོག མདོར་ན་འཁོར་འདས་མ་ལུས་པ། གུ་རུ་ཉིད་དང་དབྱེར་མེད་
ཅིང་། སྐུ་གསུམ་འདུ་འབྲལ་མེད་པ་ཡི། རྣམ་མཁྱེན་སངས་རྒྱས་མྱུར་
ཐོབ་ཤོག སེམས་ཅན་གསོལ་བ་འདེབས་པར་ཤོག བླ་མས་བྱིན་གྱིས་
རློབས་པར་ཤོག ཡི་དམ་དངོས་གྲུབ་སྟེར་བར་ཤོག མཁའ་འགྲོས་ལུང་
བསྟན་བྱེད་པར་ཤོག ཆོས་སྐྱོང་བར་ཆད་སེར་བར་ཤོག སངས་རྒྱས་
བསྟན་པ་དར་ཞིང་རྒྱས་པར་ཤོག སེམས་ཅན་ཐམས་ཅད་བདེ་ཞིང་སྐྱིད་
པར་ཤོག ཉིན་དང་མཚན་དུ་ཆོས་ལ་ སྤྱོད་པར་ཤོག རང་གཞན་དོན་
གཉིས་ལྷུན་གྱིས་འགྲུབ་པར་ཤོག རང་གཞན་དག་པའི་དགེ་བ་འདིས།
འཁོར་བ་ངན་སོང་དོང་སྤྲུག་ནས། སྲིད་མཚོར་སླར་ཡང་མི་གནས་ཤིང༌།
ཚེ་གཅིག་སངས་རྒྱས་འགྲུབ་པར་ཤོག རྒྱལ་བ་ཀུན་གྱི་གསང་ཆེན་མཛོད།
བླ་མེད་མཆོག་གི་བསྟན་པ་འདི། ཇི་ལྟར་མཁའ་ལ་ཉི་ཤར་བཞིན། རྒྱལ་
ཁམས་ཡོངས་ལ་དར་རྒྱས་ཤོག མདོར་ན་བདག་གི་དགེ་རྩ་དང་། དགེ་
གཞན་མཐའ་དག་གཅིག་བསྡུས་ནས། དཔལ་ལྡན་བླ་མ་དམ་པ་ཡི།
ཐུགས་དགོངས་ཡོངས་སུ་རྫོགས་པར་ཤོག མཁྱེན་བརྩེ་ནུས་གསུམ་
81



མཐར་ཕྱིན་ཏེ། རྣམ་མཁྱེན་སངས་རྒྱས་ཐོབ་པར་ཤོག ན་མོ་པདྨ་སམ་བྷ་
ལ། རྣམ་དག་གདམ་ཟབ་སྟོན་པའི་བླ་མ་དང༌། དངོས་གྲུབ་འདོད་དགུ་
སྩོལ་བའི་ཡི་དམ་ལྷ། བར་ཆད་མ་ལུས་སེལ་བའི་མཁའ་འགྲོ་ལ། གསོལ་
བ་འདེབས་སོ་བརྩེ་བས་བཟུང་དུ་གསོལ། བདག་ནི་འཆི་བར་གྱུར་པའི་
དུས་ཀྱི་ཚེ། ཚེ་འདིར་ཞེན་པའི་སྣང་བ་མི་འབྱུང་ཞིང་། ཞིང་ཁམས་གཞན་
དུ་འཕོ་བའི་དྲན་འཛིན་གྱིས། ལུས་སེམས་འབྲལ་བའི་སྡུག་བསྔལ་མེད་
པར་ཤོག ཚེ་འདིའི་སྣང་བ་ནུབ་པར་གྱུར་བའི་ཚེ། འཇའ་འོད་གདུགས་
དང་མེ་ཏོག་ཆར་བ་འབབས། རོལ་མོ་དབྱངས་སྙན་གླུ་དབྱངས་ཚོགས་
མཆོད་ཅིང་། དཔའ་པོ་མཁའ་འགྲོའི་མདུན་ནས་བསུ་བར་ཤོག དེ་ཚེ་དྲན་
པ་མ་ཡེངས་བསྐྱེད་རིམ་གསལ། རྫོགས་རིམ་ཏིང་འཛིན་སྙིང་པོ་མངོན་
གྱུར་ནས། ཟུང་འཇུག་རྡོ་རྗེ་འཆང་གི་སྐུར་བཞེངས་ནས། མ་ནོར་ལམ་
ལ་བདག་ཉིད་འཇུག་པར་ཤོག གལ་ཏེ་ལས་ཀྱི་འཁོར་བར་ལྟུང་གྱུར་ན།
དམྱལ་བའི་ས་ཕྱོགས་ཡིད་འོང་གཞལ་ཡས་ཁང༌། དམྱལ་སྲུང་རྣམས་
ཀྱང་སྣང་སྟོངལྷ་ཡི་སྐུ། མནར་མེད་སྡུག་བསྔལ་བདེ་བ་འཆར་བར་ཤོག
རིག་འཛིན་བླ་མ་རྣམས་ཀྱི་མཐའ་ནས་བརྟེན། ཡི་དམ་ལྷ་ཡི་རྒྱབ་ནས་
སྲོག་སྐྱོབ་ཅིང་། ཆོས་སྐྱོང་བསྲུང་མའི་ཚོགས་ཀྱིས་ཕྱི་ནས་སྐྱོར། གནས་
གསུམ་མཁའ་འགྲོའི་མདུན་ནས་བསུ་བར་ཤོག ནུབ་ཕྱོགས་ཨོ་རྒྱན་
ཟངས་མདོག་དཔལ་གྱི་རི། པདྨ་འོད་ཀྱི་སྤྲུས་པའི་གཞལ་ཡས་སུ། རིག་
འཛིན་བླ་མ་བཞུགས་པའི་གནས་མཆོག་དེར། པདྨའི་སྦུབ་ལ་རྫུས་ཏེ་སྐྱེ་
བར་ཤོག སྐྱེས་མ་ཐག་ཏུ་རྒྱལ་སྲས་པདྨ་འབྱུང་། མངོན་གསུམ་ཞལ་
འཇལ་ཡིན་པར་ངོ་ཤེས་ནས། བཅོས་མ་མིན་པའི་མོས་གུས་དྲག་པོ་ཡི།
འབྲལ་མེད་ཏིང་འཛིན་རྗེས་སུ་འཛིན་པར་ཤོག དེ་ཚེ་རིག་འཛིན་པདྨ་
འབྱུང་གནས་དང༌། སངས་རྒྱས་བྱང་སེམས་རིག་འཛིན་མཁའ་འགྲོའི་
ཚོགས། རྒྱལ་བ་རྣམས་ཀྱི་སྲས་སུ་བདག་གྱུར་ནས། མི་ནུབ་བསྟན་
པའི་རྒྱལ་མཚན་འཛིན་པར་ཤོག ཁམས་གསུམ་འཁོར་བའི་སེམས་ཅན་
མ་ལུས་པ། སྡུག་བསྔལ་ཆུ་བོ་ཆེ་ལས་མྱུར་སྒྲོལ་ནས། རྣམ་གྲོལ་ཐར་བའི་
གླིང་དུ་ཁྲིད་ནུས་པའི། དེད་དཔོན་ཐམས་ཅད་མཁྱེན་པར་བདག་གྱུར་ཅིག
བསླུ་མེད་དཀོན་མཆོག་གསུམ་གྱིས་བྱིན་རླབས་དང་། ཡི་དམ་ལྷ་ཚོགས་
རྣམས་ཀྱི་ནུས་མཐུ་དང་། བདག་གི་ལྷག་བསམ་རྣམ་པར་དག་པའི་མཐུས།
རྣམ་དག་སྨོན་པའི་གནས་དེར་འགྲུབ་པར་ཤོག དུས་གསུམ་བདེ་གཤེཊ་
སངས་རྒྱས་མ་ལུས་དང་། ཆོས་ཉིད་མངོན་གསུམ་རང་སྣང་རྡོ་རྗེའི་སྐུ།
འཇའ་འོད་ཐིག་ལེ་ལུག་རྒྱུད་ཡེ་ཤེས་ལྔ། མ་ནོར་དྲན་འཛིན་རང་སྣང་
ཆོས་ཀྱི་སྐུ། འོད་གསལ་མ་བུ་རང་ངོ་འཕྲོད་པར་ཤོག འདི་ནས་ཤི་འཕོས་
ཕོ་བྲང་པདྨ་ཅན། ཨོ་རྒྱན་པདྨའི་ཞབས་དྲུང་དེར་སྐྱེས་ནས། ཟབ་མོ་ཆོས་
83



-
-
ཀྱི་འཁོར་ལོ་བསྐོར་བ་དང༌། འགྲོ་རྣམ་བདེ་ལ་འགོད་པར་བྱིན་གྱིས་
རློབས། གུ་རུ་པད་འབྱུང་ཁྱེད་སྐུ་ཅི་འདྲ་དང༌། འཁོར་དང་སྐུ་ཚེའི་ཚད་
དང་ཞིང་ཁམས་སོགས། ཁྱེད་ཀྱི་མཚན་མཆོག་བཟང་པོ་ཅི་འདྲ་བ། དེ་
འདྲ་ཁོ་ནར་བདག་སོགས་འགྱུར་བར་ཤོག །
༈ འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་བཞུགས་སོ། །
རྒྱ་གར་སྐད་དུ། ཨཱརྱ་བྷ་དྲ་ཙརྱ་པྲ་ཎི་དྷ་ན་རཱ་ཛ། བོད་སྐད་དུ། འཕགས་
པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ། འཕགས་པ་འཇམ་དཔལ་
གཞོན་ནུར་གྱུར་པ་ལ་ཕྱག་འཚལ་ལོ། ཇི་སྙེད་སུ་དག་ཕྱོགས་བཅུའི་
འཇིག་རྟེན་ན། དུས་གསུམ་གཤེགས་པ་མི་ཡི་སེང་གེ་ཀུན། བདག་གིས་
མ་ལུས་དེ་དག་ཐམས་ཅད་ལ། ། ལུས་དང་ངག་ཡིད་དངས་བས་ཕྱག་
བགྱིའོ། བཟང་པོ་སྤྱོད་པའི་སྨོན་ལམ་སྟོབས་དག་གིས། རྒྱལ་བ་ཐམས་
ཅད་ཡིད་ཀྱི་མངོན་སུམ་དུ། ཞིང་གི་རྡུལ་སྙེད་ལུས་རབ་བཏུད་པ་ཡིས།
རྒྱལ་བ་ཀུན་ལ་རབ་ཏུ་ཕྱག་འཚལ་ལོ། རྡུལ་གཅིག་སྟེང་ན་རྡུལ་སྙེད་
སངས་རྒྱས་རྣམས། སངས་རྒྱས་སྲས་ཀྱི་དབུས་ན་བཞུགས་པ་དག དེ་
ལྟར་ཆོས་ཀྱི་དབྱིངས་རྣམས་མ་ལུས་པར། ཐམས་ཅད་རྒྱལ་བ་དག་གིས་
གང་བར་མོས། དེ་དག་བསྔགས་པ་མི་ཟད་རྒྱ་མཚོ་རྣམས། དབྱངས་
ཀྱི་ཡན་ལག་རྒྱ་མཚོ འི་སྒྲ་ཀུན་གྱིས། རྒྱལ་བ་ཀུན་གྱི་ཡོན་ཏན་རབ་
བརྗོད་ཅིང་། བདེ་བར་གཤེགས་པ་ཐམས་ཅད་བདག་གིས་བསྟོད། མེ་
ཏོག་དམ་པ་ཕྲེང་བ་དམ་པ་དང་། སིལ་སྙན་རྣམས་དང་བྱུག་པ་གདུགས་
མཆོག་དང་། མར་མེ་མཆོག་དང་བདུག་སྤོས་དམ་པ་ཡིས། རྒྱལ་བ་དེ་
དག་ལ་ནི་མཆོད་པར་བགྱི། ན་བཟའ་དམ་པ་རྣམས་དང་དྲི་མཆོག་དང་།
ཕྱེ་མ་ཕུར་མ་རི་རབ་མཉམ་པ་དང་། བཀོད་པ་ཁྱད་པར་འཕགས་པའི་
མཆོག་ཀུན་གྱིས། རྒྱལ་བ་དེ་དག་ལ་ནི་མཆོད་པར་བགྱི། མཆོད་པ་གང་
རྣམས་བླ་མེད་རྒྱ་ཆེ་བ། དེ་དག་རྒྱལ་བ་ཐམས་ཅད་ལ་ཡང་མོས། བཟང་
པོ་སྤྱོད་ལ་དད་པའི་སྟོབས་དག་གིས། རྒྱལ་བ་ཀུན་ལ་ཕྱག་འཚལ་མཆོད་
པར་བགྱི། འདོད་ཆགས་ཞེ་སྡང་གཏི་མུག་དབང་གིས་ནི། ལུས་དང་ངག་
དང་དེ་བཞིན་ཡིད་ཀྱིས་ཀྱང་། སྡིག་པ་བདག་གིས་བགྱིས་པ་ཅི་མཆིས་པ།
དེ་དག་ཐམས་ཅད་བདག་གིས་སོ་སོར་བཤགས། ཕྱོགས་བཅུའི་རྒྱལ་བ་
ཀུན་དང་སངས་རྒྱས་སྲས། རང་རྒྱལ་རྣམས་དང་སློབ་དང་མི་སློབ་དང་།
འགྲོ་བ་ཀུན་གྱི་བསོད་ནམས་གང་ལ་ཡང་། དེ་དག་ཀུན་གྱི་རྗེས་སུ་བདག་
ཡི་རང་། གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། བྱང་ཆུབ་
རིམ་པར་སངས་རྒྱས་མ་ཆགས་བརྙེས། མགོན་པོ་དེ་དག་བདག་གིས་
ཐམས་ཅད་ལ། འཁོར་ལོ་བླ་ན་མེད་པ་བསྐོར་བར་བསྐུལ། མྱ་ངན་འདའ་
སྟོན་གང་བཞེད་དེ་དག་ལ། འགྲོ་བ་ཀུན་ལ་ཕན་ཞིང་བདེ་བའི་ཕྱིར།
84



བསྐལ་པ་ཞིང་གི་རྡུལ་སྙེད་བཞུགས་པར་ཡང་། བདག་གིས་ཐལ་མོ་རབ་
སྦྱར་གསོལ་བར་བགྱི། ཕྱག་འཚལ་བ་དང་མཆོད་ཅིང་བཤགས་པ་དང་།
རྗེས་སུ་ཡི་རང་བསྐུལ་ཞིང་གསོལ་བ་ཡི། དགེ་བ་ཅུང་ཟད་བདག་གིས་ཅི་
བསགས་པ། ཐམས་ཅད་བདག་གིས་བྱང་ཆུབ་ཕྱིར་བསྔོའོ། །
༈ འདས་པའི་སངས་རྒྱས་རྣམས་དང་ཕྱོགས་བཅུ་ཡི། འཇིག་རྟེན་དག་ན་
གང་བཞུགས་མཆོད་པར་གྱུར། གང་ཡང་མ་བྱོན་དེ་དག་རབ་མྱུར་བར།
བསམ་རྫོགས་བྱང་ཆུབ་རིམ་པར་སངས་རྒྱས་སྤྱོན། ཕྱོགས་བཅུ་ག་ལའི་
ཞིང་རྣམས་ཇི་སྙེད་པ། དེ་དག་རྒྱ་ཆེར་ཡོངས་སུ་དག་པར་གྱུར། བྱང་ཆུབ་
ཤིང་དབང་དྲུང་གཤེགས་རྒྱལ་བ་དང་། སངས་རྒྱས་སྲས་ཀྱིས་རབ་ཏུ་གང་
བར་ཤོག ཕྱོགས་བཅུའི་སེམས་ཅན་གང་རྣམས་ཇི་སྙེད་པ། དེ་དག་རྟག་
ཏུ་ནད་མེད་བདེ་བར་གྱུར། འགྲོ་བ་ཀུན་གྱི་ཆོས་ཀྱི་དོན་རྣམས་ནི། མཐུན་
པར་གྱུར་ཅིག་རེ་བའང་འགྲུབ་པར་ཤོག བྱང་ཆུབ་སྤྱོད་པ་དག་ནི་བདག་
སྤྱོད་ཅིང་། འགྲོ་བ་ཀུན་ཏུ་སྐྱེ་བ་དྲན་པར་གྱུར། ཚེ་རབས་ཀུན་ཏུ་འཆི་
འཕོ་སྐྱེ་བ་ན། རྟག་ཏུ་བདག་ནི་རབ་ཏུ་འབྱུང་བར་ཤོག རྒྱལ་བ་ཀུན་གྱི་
རྗེས་སུ་སློབ་གྱུར་ཏེ། བཟང་པོ་སྤྱོད་པ་ཡོངས་སུ་རྫོགས་བྱེད་ཅིང་། ཚུལ་
ཁྲིམས་སྤྱོད་པ་དྲི་མེད་ཡོངས་དག་པ། རྟག་ཏུ་མ་ཉམས་སྐྱོན་མེད་སྤྱོད་
པར་ཤོག། ལྷ་ཡི་སྐད་དང་ཀླུ་དང་གནོད་སྦྱིན་སྐད། གྲུལ་བུམ་དག་དང་
མི་ཡི་སྐད་རྣམས་དང་། འགྲོ་བ་ཀུན་གྱི་སྒྲ་རྣམས་ཇི་ཙམ་པར། ཐམས་
ཅད་སྐད་དུ་བདག་གིས་ཆོས་བསྟན་ཏོ། དེས་ཤིང་ཕ་རོལ་ཕྱིན་ལ་རབ་
བརྩོན་ཏེ། བྱང་ཆུབ་སེམས་ནི་ནམ་ཡང་བརྗེད་མ་གྱུར། སྡིག་པ་གང་
རྣམས་སྒྲིབ་པར་གྱུར་པ་དག དེ་དག་མ་ལུས་ཡོངས་སུ་བྱང་བར་ཤོག
ལས་དང་ཉོན་མོངས་བདུད་ཀྱི་ལུས་རྣམས་ལས། གྲོལ་ཞིང་འཇིག་རྟེན་
འགྲོ་བ་རྣམས་སུ་ཡང་། ཇི་ལྟར་པདྨོ་ཆུས་མི་ཆགས་པ་བཞིན། ། ཉི་ཟླ་
ནམ་མཁར་ཐོགས་པ་མེད་ལྟར་སྤྱད། ཞིང་གི་ཁྱོན་དང་ཕྱོགས་རྣམས་ཅི་
ཙམ་པར། ངན་སོང་སྡུག་བསྔལ་རབ་ཏུ་ཞི་བར་བྱེད། བདེ་བ་དག་ལ་
འགྲོ་བ་ཀུན་དགོད་ཅིང་། འགྲོ་བ་ཐམས་ཅད་ལ་ནི་ཕན་པར་སྤྱད། བྱང་
ཆུབ་སྤྱོད་པ་ཡོངས་སུ་རྫོགས་བྱེད་ཅིང་། སེམས་ཅན་དག་གི་སྤྱོད་དང་
མཐུན་པར་འཇུག བཟང་པོ་སྤྱོད་པ་དག་ནི་རབ་སྟོན་ཅིང་། མ་འོངས་
བསྐལ་པ་ཀུན་ཏུ་སྤྱོད་པར་གྱུར། བདག་གི་སྤྱོད་དང་མཚུངས་པར་གང་
སྤྱོད་པ། དེ་དག་དང་ནི་རྟག་ཏུ་འགྲོགས་པར་ཤོག ལུས་དང་ངག་རྣམས་
དང་ནི་སེམས་ཀྱིས་ཀྱང་། སྤྱོད་པ་དག་དང་སྨོན་ལམ་གཅིག་ཏུ་སྤྱད།
བདག་ལ་ཕན་པར་འདོད་པའི་གྲོགས་པོ་དག བཟང་པོ་སྤྱོད་པ་རབ་ཏུ་
སྟོན་པ་རྣམས། དེ་དག་དང་ཡང་རྟག་ཏུ་ཕྲད་པར་ཤོག དེ་དག་བདག་
གིས་ནམ་ཡང་ཡིད་མི་དབྱུང་། སངས་རྒྱས་སྲས་ཀྱིས་བསྐོར་བའི་མགོན་
86



པོ་རྣམས། མངོན་སུམ་རྟག་ཏུ་བདག་གིས་རྒྱལ་བ་བལྟ། མ་འོངས་བསྐལ་
པ་ཀུན་ཏུ་མི་སྐྱོ་བར། དེ་དག་ལ་ཡང་མཆོད་པ་རྒྱ་ཆེར་བགྱི། རྒྱལ་བ་
རྣམས་ཀྱི་དམ་པའི་ཆོས་འཛིན་ཅིང་། བྱང་ཆུབ་སྤྱོད་པ་ཀུན་ཏུ་སྣང་བར་
བྱེད། བཟང་པོ་སྤྱོད་པ་རྣམ་པར་སྦྱོང་བ་ཡང་། མ་འོངས་བསྐལ་བ་
ཀུན་ཏུ་སྤྱད་པར་བགྱི། སྲིད་པ་ཐམས་ཅད་དུ་ཡང་འཁོར་བ་ན། བསོད་
ནམས་ཡེ་ཤེས་དག་ནི་མི་ཟད་བརྙེས། ཐབས་དང་ཤེས་རབ་ཏིང་འཛིན་
རྣམ་ཐར་དང་། ཡོན་ཏན་ཀུན་གྱི་མི་ཟད་མཛོད་དུ་གྱུར། རྡུལ་གཅིག་སྟེང་
ན་རྡུལ་སྙེད་ཞིང་རྣམས་ཏེ། ཞིང་དེར་བསམ་གྱིས་མི་ཁྱབ་སངས་རྒྱས་
རྣམས། སངས་རྒྱས་སྲས་ཀྱི་དབུས་ན་བཞུགས་པ་ལ། བྱང་ཆུབ་སྤྱད་
པ་སྤྱོད་ཅིང་བལྟ་བར་བགྱི། དེ་ལྟར་མ་ལུས་ཐམས་ཅད་ཕྱོགས་སུ་ཡང་།
སྐྱ་ཙམ་ཁྱོན་ལ་དུས་གསུམ་ཚད་སྙེད་ཀྱི། སངས་རྒྱས་རྒྱ་མཚོ་ཞིང་རྣམས་
རྒྱ་མཚོ་དང༌། བསྐལ་པ་རྒྱ་མཚོར་སྤྱོད་ཅིང་རབ་ཏུ་འཇུག གསུང་གཅིག་
ཡན་ལག་རྒྱ་མཚོའི་སྒྲ་སྐད་ཀྱིས། རྒྱལ་བ་ཀུན་དབྱངས་ཡན་ལག་རྣམས་
དག་པ། འགྲོ་བ་ཀུན་གྱི་བསམ་པ་ཇི་བཞིན་དབྱངས། སངས་རྒྱས་གསུང་
ལ་རྟག་ཏུ་འཇུག་པར་བགྱི། དུས་གསུམ་གཤེགས་པའི་རྒྱལ་བ་ཐམས་
ཅད་དག འཁོར་ལོའི་ཚུལ་རྣམས་རབ་ཏུ་བསྐོར་བ་ཡི། དེ་དག་གི་ཡང་
གསུང་དབྱངས་མི་ཟད་ལ། བློ་ཡི་སྟོབས་ཀྱིས་བདག་ཀྱང་རབ་ཏུ་འཇུག
མ་འོངས་བསྐལ་པ་ཐམས་ཅད་འཇུག་པར་ཡང་། སྐད་ཅིག་གཅིག་གིས་
བདག་ཀྱང་འཇུག་པར་བགྱི། གང་ཡང་བསྐལ་པ་དུས་གསུམ་ཚད་དེ་དག་
སྐད་ཅིག་ཆ་ཤས་ཀྱིས་ནི་བཞུགས་པར་སྤྱད། དུས་གསུམ་གཤེགས་པ་མི་
ཡིསེངྒེ་གང་། དེ་དག་སྐད་ཅིག་གཅིག་ལ་བདག་གིས་བལྟ། རྟག་ཏུ་དེ་དག་
གི་ནི་སྤྱོད་ཡུལ་ལ། སྒྱུ་མར་གྱུར་པའི་རྣམ་ཐར་སྟོབས་ཀྱིས་འཇུག
གང་ཡང་དུས་གསུམ་དག་གི་ཞིང་བཀོད་པ། དེ་དག་རྡུལ་གཅིག་སྟེང་
དུ་མངོན་པར་བསྒྲུབ། དེ་ལྟར་མ་ལུས་ཕྱོགས་རྣམས་ཐམས་ཅད་དུ།
རྒྱལ་བ་དག་གི་ཞིང་རྣམས་བཀོད་ལ་འཇུག གང་ཡང་མ་བྱོན་འཇིག་
རྟེན་སྒྲོན་མ་རྣམས། དེ་དག་ རིམ་པར་འཚང་རྒྱ་འཁོར་ལོ་བསྐོར། མྱ་
ངན་འདས་པ་རབ་ཏུ་ཞི་མཐའ་སྟོན། མགོན་པོ་ཀུན་གྱི་དྲུང་དུ་བདག་
མཆིའོ། ཀུན་ཏུ་མྱུར་བའི་རྫུ་འཕྲུལ་སྟོབས་རྣམས་དང་། ཀུན་ནས་སྒོ་
ཡི་ཐེག་པའི་སྟོབས་རྣམས་དང་། ཀུན་ཏུ་ཡོན་ཏན་སྤྱོད་པའི་སྟོབས་རྣམས་
དང༌ ། ཀུན་ཏུ་ཁྱབ་པ་བྱམས་པ་དག་གི་སྟོབས། ཀུན་ནས་དགེ་བའི་
བསོད་རྣམས་སྟོབས་རྣམས་དང་། ཆགས་པ་མེད་པར་གྱུར་པའི་ཡེ་ཤེས་
སྟོབས། ཤེས་རབ་ཐབས་དང་ཏིང་འཛིན་སྟོབས་དག་གིས། བྱང་ཆུབ་
སྟོབས་རྣམས་ཡང་དག་བསྒྲུབ་པར་བྱེད། ལས་ཀྱི་སྟོབས་རྣམས་ཡོངས་སུ་
དག་བྱེད་ཅིང་། ཉོན་མོངས་སྟོབས་རྣམས་ཀུན་ཏུ་འཇོམས་པར་བྱེད།



བདུད་ཀྱི་སྟོབས་རྣམས་སྟོབས་མེད་རབ་བྱེད་ཅིང་། བཟང་པོ་སྤྱོད་པའི་
སྟོབས་ནི་རྫོགས་པར་བགྱི། ཞིང་རྣམས་རྒྱ་མཚོ་རྣམ་པར་དག་བྱེད་ཅིང་།
སེམས་ཅན་རྒྱ་མཚོ་དག་ནི་རྣམ་པར་སྒྲོལ། ཆོས་རྣམས་རྒྱ་མཚོ་རབ་ཏུ་
མཐོང་བྱེད་ཅིང་། ཡེ་ཤེས་རྒྱ་མཚོ་རབ་ཏུ་རྟོགས་པར་བྱེད། སྤྱོད་པ་རྒྱ་
མཚོ་རྣམ་པར་དག་བྱེད་ཅིང་། སྨོན་ལམ་རྒྱ་མཚོ་ཡོངས་སུ་རྫོགས་པར་བྱེད།
སངས་རྒྱས་རྒྱ་མཚོ་རབ་ཏུ་མཆོད་བྱེད་ཅིང་། བསྐལ་པ་རྒྱ་མཚོར་མི་སྐྱོ་
སྤྱད་པར་བགྱི། གང་ཡང་དུས་གསུམ་གཤེགས་པའི་རྒྱལ་བ་ཡི། བྱང་ཆུབ་
སྤྱོད་པའི་སྨོན་ལམ་བྱེ་བྲག་རྣམས། བཟང་པོ་སྤྱོད་པས་བྱང་ཆུབ་སངས་
རྒྱས་ནས། དེ་དག་མ་ལུས་བདག་གིས་རྫོགས་པར་བགྱི། རྒྱལ་བ་ཀུན་
གྱི་སྲས་ཀྱི་ཐུ་བོ་པ། གང་གི་མིང་ནི་ཀུན་ཏུ་བཟང་ཞེས་བྱ། མཁས་པ་
དེ་དང་མཚུངས་པར་སྤྱད་པའི་ཕྱིར། དགེ་བ་འདི་དག་ཐམས་ཅད་རབ་
ཏུ་བསྔོ། ལུས་དང་ངག་དང་ཡིད་ཀྱང་རྣམ་དག་ཅིང་། སྤྱོད་པ་རྣམ་དག་
ཞིང་རྣམས་ཡོངས་དག་པ། བསྔོ་བ་བཟང་པོ་མཁས་པ་ཅི་འདྲ་བ། དེ་
འདྲར་བདག་ཀྱང་དེ་དང་མཚུངས་པར་ཤོག ཀུན་ནས་དགེ་བ་བཟང་
པོ་སྤྱད་པའི་ཕྱིར། འཇམ་དཔལ་གྱི་ནི་སྨོན་ལམ་སྤྱད་པར་བགྱི། མ་འོངས་
བསྐལ་པ་ཀུན་ཏུ་མི་སྐྱོ་བར། དེ་ཡི་བྱ་བ་མ་ལུས་རྫོགས་པར་བགྱི། སྤྱོད་
པ་དག་ནི་ཚད་ཡོད་མ་གྱུར་ཅིག ཡོན་ཏན་རྣམས་ཀྱང་ཚད་གཟུང་མེད་པར་
ཤོག སྤྱོད་པ་ཚད་མེད་པ་ལ་གནས་ནས་ཀྱང་། དེ་དག་འཁྲུལ་པ་ཐམས་
ཅད་འཚལ་བར་བགྱི། ནམ་མཁའི་མཐར་ཐུག་གྱུར་པ་ཇི་ཙམ་པར།
སེམས་ཅན་མ་ལུས་མཐའ་ཡང་དེ་བཞིན་ཏེ། ཇི་ཙམ་ལས་དང་ཉོན་མོངས་
མཐར་གྱུར་པ། བདག་གི་སྨོན་ལམ་མཐའ་ཡང་དེ་ཙམ་མོ། གང་ཡང་
ཕྱོགས་བཅུའི་ཞིང་རྣམས་མཐའ་ཡས་པ། རིན་ཆེན་རྒྱན་ཏེ་རྒྱལ་བ་རྣམས་
ལ་ཕུལ། ལྷ་དང་མི་ཡི་བདེ་བའི་མཆོག་རྣམས་ཀྱང་། ཞིང་གི་རྡུལ་སྙེད་
བསྐལ་པར་ཕུལ་བ་བས། གང་གིས་བསྔོ་བའི་རྒྱལ་པོ་འདི་ཐོས་ནས།
བྱང་ཆུབ་མཆོག་གི་རྗེས་སུ་རབ་མོས་ཤིང་། ལན་ཅིག་ཙམ་ཡང་དད་པ་
བསྐྱེད་པ་ན། བསོད་ནམས་དམ་པའི་མཆོག་ཏུ་འདི་འགྱུར་རོ། གང་གིས་
བཟང་སྤྱོད་སྨོན་ལམ་འདི་བཏབ་པས། དེས་ནི་ངན་སོང་ཐམས་ཅད་སྤོང་
བར་འགྱུར། དེས་ནི་གྲོགས་པོ་ངན་པ་སྤངས་པ་ཡིན། སྣང་བ་མཐའ་ཡས་
དེ་ཡང་དེས་མྱུར་མཐོང་། དེ་དག་རྙེད་པ་རབ་རྙེད་བདེ་བར་འཚོ། མི་ཚེ་
འདིར་ཡང་དེ་དག་ལེགས་པར་འོང་། ཀུན་ཏུ་བཟང་པོ་དེ་ཡང་ཅི་འདྲ་བར།
དེ་དག་རིང་པོར་མི་ཐོགས་དེ་བཞིན་འགྱུར། མཚམས་མེད་ལྔ་པོ་དག་གི་
སྡིག་པ་རྣམས། གང་གིས་མི་ཤེས་དབང་གིས་བྱས་པ་དག དེ་ཡིས་བཟང་
པོ་སྤྱོད་པ་འདི་བརྗོད་ན། མྱུར་དུ་མ་ལུས་ཡོངས་སུ་བྱང་བར་འགྱུར། ཡེ་
ཤེས་དང་ནི་གཟུགས་དང་མཚན་རྣམས་དང་། རིགས་དང་ཁ་དོག་རྣམས་
91



དང་ལྡན་པར་འགྱུར། བདུད་དང་མུ་སྟེགས་མང་པོས་དེ་མི་ཐུབ། འཇིག་
རྟེན་གསུམ་པོ་ཀུན་ནའང་མཆོད་པར་འགྱུར། བྱང་ཆུབ་ཤིང་དབང་དྲུང་
དུ་དེ་མྱུར་འགྲོ། སོང་ནས་སེམས་ཅན་ཕན་ཕྱིར་དེར་འདུག་སྟེ། བྱང་ཆུབ་
སངས་རྒྱས་འཁོར་ལོ་རབ་ཏུ་བསྐོར། བདུད་རྣམས་སྡེ་དང་བཅས་པ་
ཐམས་ཅད་བཏུལ། གང་ཡང་བཟང་པོ་སྤྱོད་པའི་སྨོན་ལམ་འདི། འཆང་བ་
དང་ནི་སྟོན་ཏམ་ཀློག་ན་ཡང་། དེ་ཡི་རྣམ་པར་སྨིན་པའང་སངས་རྒྱས་
མཁྱེན། བྱང་ཆུབ་མཆོག་ལ་སོམ་ཉི་མ་བྱེད་ཅིག འཇམ་དཔལ་དཔའ་
བོས་ཇི་ལྟར་མཁྱེན་པ་དང་། ཀུན་ཏུ་བཟང་པོ་དེ་ཡང་དེ་བཞིན་དེ། དེ་དག་
ཀུན་གྱི་རྗེས་སུ་བདག་སློབ་ཕྱིར། དགེ་བ་འདི་དག་ཐམས་ཅད་རབ་ཏུ་བསྔོ།
དུས་གསུམ་གཤེགས་པའི་རྒྱལ་བ་ཐམས་ཅད་ཀྱིས། བསྔོ་བ་གང་ལ་
མཆོག་ཏུ་བསྔགས་པ་དེས། བདག་གི་དགེ་བའི་རྩ་བ་འདི་ཀུན་ཀྱང་།
བཟང་པོ་སྤྱོད་ཕྱིར་རབ་ཏུ་བསྔོ་བར་བགྱི། བདག་ནི་འཆི་བའི་དུས་བྱེད་
གྱུར་པ་ནི། སྒྲིབ་པ་ཐམས་ཅད་དག་ནི་ཕྱིར་བསལ་ཏེ། མངོན་སུམ་སྣང་
བ་མཐའ་ཡས་དེ་མཐོང་ནས། བདེ་བ་ཅན་གྱི་ཞིང་དེར་རབ་ཏུ་འགྲོ། དེར་
སོང་ནས་ནི་སྨོན་ལམ་འདི་དག་ཀྱང་། ཐམས་ཅད་མ་ལུས་མངོན་དུ་འགྱུར་
བར་ཤོག དེ་དག་མ་ལུས་བདག་གིས་ཡོངས་སུ་བཀང་། འཇིག་རྟེན་
ཇི་སྲིད་སེམས་ཅན་ཕན་པར་བགྱི། རྒྱལ་བའི་དཀྱིལ་འཁོར་བཟང་ཞིང་
དགའ་བ་དེར། པདྨོ་དམ་པ་ཤིན་ཏུ་མཛེས་ལས་སྐྱེས། སྣང་བ་མཐའ་
ཡས་རྒྱལ་བས་མངོན་སུམ་དུ། ལུང་བསྟན་པ་ཡང་བདག་གིས་དེར་ཐོབ་
ཤོག། དེར་ནི་བདག་གིས་ལུང་བསྟན་རབ་ཐོབ་ནས། སྤྲུལ་བ་མང་པོ་ཕྱེ་
བ་ཕྲག་བརྒྱ་ཡིས། བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། སེམས་
ཅན་རྣམས་ལ་ཕན་པ་མང་པོ་བགྱི། བཟང་པོ་སྤྱོད་པའི་སྨོན་ལམ་བསྔོས་
པ་ཡི། དགེ་བ་ཅུང་ཟད་བདག་གིས་ཅི་བསགས་པ། དེས་ནི་འགྲོ་བའི་
སྨོན་ལམ་དགེ་བ་རྣམས། སྐད་ཅིག་གཅིག་གིས་ཐམས་ཅད་འབྱོར་
བར་ཤོག། གང་ཡང་བཟང་པོ་སྤྱོད་པ་འདི་བསྔོས་པས། བསོད་ནམས་
དམ་པ་མཐའ་ཡས་གང་ཐོབ་དེས། འགྲོ་བ་སྡུག་བསྔལ་ཆུ་བོར་བྱིང་བ་
རྣམས། འོད་དཔག་མེད་པའི་གནས་རབ་ཐོབ་པར་ཤོག སྨོན་ལམ་
རྒྱལ་པོ་འདི་དག་མཆོག་གི་གཙོ། མཐའ་ཡས་འགྲོ་བ་ཀུན་ལ་ཕན་བྱེད་
ཅིང་། ཀུན་ཏུ་བཟང་པོས་བརྒྱན་པའི་གཞུང་གྲུབ་སྟེ། ངན་སོང་གནས་
རྣམས་མ་ལུས་སྟོང་བར་ཤོག འཕགས་པ་བཟང་པོ་སྤྱོད་པའི་སྨོན་
ལམ་གྱི་རྒྱལ་པོ་རྫོགས་སོ། རྒྱ་གར་གྱི་མཁན་པོ་ཛི་ན་མི་ཏྲ་དང་། སུ་རེནྡྲ་བོ་དྷི་
དང་། ལོ་ཙཱ་བ་བནྡེ་ཡེ་ཤེས་སྡེ་ལ་སོགས་པས་བསྒྱུར་ཞིང་ལོ་ཆེན་བཻ་རོ་ཙ་ནས་ཞུས་ཆེན་
མཛད་པའོ། སངས་རྒྱས་སྐུ་གསུམ་བརྙེས་པའི་བྱིན་རླབས་དང་། ཆོས་
ཉིད་མི་འགྱུར་བདེན་པའི་བྱིན་རླབས་དང༌། དགེ་འདུན་མི་ཕྱེད་འདུན་
92



གཅ
-
ས+
-- --
པའི་བྱིན་རླབས་ཀྱིས། ཇི་ལྟར་བསྔོས་བཞིན་སྨོན་ལམ་འགྲུབ་པར་ཤོག
༈ དཔལ་ཀུན་ཏུ་བཟང་པོའི་སྨོན་ལམ་བཞུགས་སོ། །
ཧོ༔ སྣང་སྲིད་འཁོར་འདས་ཐམས་ཅད་ཀུན༔ གཞི་གཅིག་ལམ་གཉིས་
འབྲས་བུ་གཉིས༔ རིག་དང་མ་རིག་ཆོ་འཕྲུལ་ཏེ༔ ཀུན་དུ་བཟང་པོའི་སྨོན་
ལམ་གྱིས༔ ཐམས་ཅད་ཆོས་དབྱིངས་ཕོ་བྲང་དུ༔ མངོན་པར་རྫོགས་ཏེ་
སངས་རྒྱས་ཤོག༔ ཀུན་གྱི་གཞི་ནི་འདུས་མ་བྱས༔ རང་བྱུང་ཀློང་ཡང་
བརྗོད་དུ་མེད༔ འཁོར་འདས་གཉིས་ཀའི་མིང་མེད་དོ༔ དེ་ཉིད་རིག་ན་
སངས་རྒྱས་ཏེ༔ མ་རིག་སེམས་ཅན་འཁོར་བར་འཁྱམས༔ ཁམས་གསུམ་
སེམས་ཅན་ཐམས་ཅད་ཀྱིས༔ བརྗོད་མེད་གཞི་དོན་རིག་པར་ཤོག༔ ཀུན་
ཏུ་བཟང་པོ་ང་ཡིས་ཀྱང་༔ རྒྱུ་རྐྱེན་མེད་པ་གཞི་ཡི་དོན༔ དེ་ཉིད་གཞི་ལ་
རང་བྱུང་རིག༔ ཕྱི་ནང་སྒྲོ་བསྐུར་སྐྱོན་མ་བཏགས༔ དྲན་མེད་མུན་པས་
སྒྲིབ་མ་གོས༔ དེ་ཕྱིར་རང་སྣང་སྐྱོན་མ་གོས༔ རང་རིག་སོ་ལ་གནས་པ་ལ༔
སྲིད་གསུམ་འཇིག་ཀྱང་ངང་སྐྲག་མེད༔ འདོད་ཡོན་ལྔ་ལ་ཆགས་པ་མེད༔
རྟོགས་མེད་ཤེས་པ་རང་བྱུང་ལ༔ གདོས་པའི་གཟུགས་དང་དུག་ལྔ་མེད༔
རིགས་པའི་གསལ་ཆ་མ་འགགས་པ༔ ངོ་བོ་གཅིག་ལ་ཡེ་ཤེས་ལྔ༔ ཡེ་
ཤེས་ལྔ་བོ་སྨིན་པ་ལས༔ ཐོག་མའི་སངས་རྒྱས་རིགས་ལྔ་བྱུང་༔ དེ་ལས་
ཡེ་ཤེས་མཐའ་རྒྱས་པའི༔ སངས་རྒྱས་བཞི་བཅུ་རྩ་གཉིས་བྱུང་༔ ཡེ་ཤེས་
ལྔ་ཡི་རྩལ་ཤར་བས༔ ཁྲག་འཐུང་དྲུག་ཅུ་ཐམས་པ་བྱུང་༔ དེ་ཕྱིར་གཞི་
རིག་འཁྲུལ་མ་མྱོང་༔ ཐོག་མའི་སངས་རྒྱས་ང་ཡིན་པས༔ ང་ཡི་སྨོན་ལམ་
བཏབས་པ་ཡི༔ ཁམས་གསུམ་འཁོར་པའི་སེམས་ཅན་གྱིས༔ རང་བྱུང་
རིག་པ་ངོ་ཤེས་ནས༔ ཡེ་ཤེས་ཆེན་པོ་མཐའ་རྒྱས་ཤོག༔ ང་ཡི་སྤྲུལ་བ་
རྒྱུན་མི་འཆད༔ བྱེ་བ་ཕྲག་བརྒྱ་བསམ་ཡས་འགྱེད༔ གང་ལ་གང་འདུལ་
སྣ་ཚོཊ་ སྟོན༔ ང་ཡི་ཐུགས་ རྗེས་སྨོན་ལམ་ གྱིས༔ ཁམས་ གསུམ་ འཁོར་
བའི་སེམས་ཅན་ཀུན༔ རིགས་དྲུག་གནས་ནས་འཐོན་པར་ཤོག༔ དང་
པོའི་སེམས་ཅན་འཁྲུལ་བ་རྣམས༔ གཞི་ལ་རིག་པ་མ་ཤར་བས༔ ཅི་ཡང་
དྲན་མེད་ཐོམ་མེ་བ༔ དེ་ཀ་མ་རིག་འཁྲུལ་བའི་རྒྱུ༔ དེ་ལ་ཧད་ཀྱིས་བརྒྱལ་
བ་ལསཿ སྔངས་སྐྲག་ཤེས་པ་ཟ་ཟི་འགྱུས༔ དེ་ལས་བདག་གཞན་དགྲར་
འཛིན་སྐྱེས༔ བག་ཆགས་རིམ་བཞིན་བལྟས་པ་ལས༔ འཁོར་བ་ལུགས་
སུ་འཇུག་པ་འབྱུང་༔ དེ་ལས་ཉོན་མོངས་དུག་ལྔ་རྒྱས༔ དུག་ལྔའི་ལས་ལ་
རྒྱུན་ཆད་མེད༔ དེ་ཕྱིར་སེམས་ཅན་འཁྲུལ་བའི་གཞི༔ དྲན་མེད་མ་རིག་
ཡིན་པའི་ཕྱིར༔ སངས་རྒྱས་ང་ཡི་སྨོན་ལམ་གྱིས༔ ཀུན་གྱི་རིག་པ་རང་
ཤེས་ཤོག༔ ལྷན་ཅིག་སྐྱེས་པའི་མ་རིག་པ༔ ཤེས་པ་དྲན་མེད་ཡངས་པ་
ཡིན༔ ཀུན་ཏུ་བཏགས་པའི་མ་རིག་པ༔ བདག་གཞན་གཉིས་སུ་འཛིན་
པ་ཡིན༔ ལྷན་སྐྱེས་ཀུན་བཏགས་མ་རིག་གཉིས༔ སེམས་ཅན་ཀུན་གྱི་



འཁྲུལ་གཞི་ཡིན༔ སངས་རྒྱས་ང་ཡི་སྨོན་ལམ་གྱི༔ འཁོར་བའི་སེམས་
ཅན་ ཐམས་ ཅད་ ཀྱི༔ དྲན་མེད་ འཐིབ་ པའི་མུན་ པ་ སངས༔ གཉིས་ སུ་
འཛིན་པའི་ ཤེས་ པ་ དངས༔ རིག་ པའི་ རང་ངོ་ཤེས་ པར་ ཤོག༔ གཉིས་
འཛིན་བློ་ནི་ཐེ་ཚོ་སྟེ༔ ཞེན་པ་ཕྲ་མོ་སྐྱེས་པ་ལས༔ བག་ཆགས་འཐུག་པོ་
རིམ་གྱིས་བལྟས༔ ཟས་ནོར་གོས་དང་གནས་དང་གྲོགསཿ འདོད་ཡོན་
ལྔ་དང་བྱམས་པའི་གཉེན༔ ཡིད་འོང་ཆགས་པའི་འདོད་པའི་གདུང་༔
དེ་དག་འཇིག་རྟེན་འཁྲུལ་བ་སྟེ༔ གཟུང་འཛིན་ལས་ལ་ཟད་མཐའ་མེད༔
ཞེན་པའི་འབྲས་བུ་སྨིན་པའི་ཚེ༔ སྐམ་ཆགས་གདུང་བའི་ཡི་དྭགས་སུ༔
སྐྱེས་ནས་བཀྲེས་སྐོམས་ཡ་རེ་ང་༔ སངས་རྒྱས་ང་ཡི་སྨོན་ལམ་གྱི༔ འདོད་
ཆགས་ཞེན་པའི་སེམས་ཅན་རྣམས༔ འདོད་པའི་གདུང་བ་ཕྱིར་མ་སྤང་༔
འདོད་ཆགས་ཞེན་པ་ཚུར་མ་བླངས༔ ཤེས་པ་རང་སོར་ཀློད་པ་ཡི༔ རིག་
པ་རང་སོ་ཟིན་གྱུར་ནསཿ ཀུན་རྟོགས་ཡེ་ཤེས་ཐོབ་པར་ཤོག༔ ཕྱི་རོལ་
ཡུལ་གྱི་སྣང་བ་ལ༔ འཇིགས་སྐྲག་ཤེས་པ་ཕྲ་མོ་འགྱུསཿ སྡང་བའི་བག་
ཆགས་བལྟས་པ་ལས༔ དགྲར་འཛིན་བརྟག་གསོད་བྲག་པ་སྐྱེས༔ ཞེ་
སྡང་འབྲས་བུ་སྨིན་པའི་ཚེ༔ དམྱལ་བའི་བཙོ་བསྲེགས་སྡུག་རེ་བསྔལ
སངས་རྒྱས་ང་ཡི་སྨོན་ལམ་གྱིས༔ འགྲོ་དྲུག་སེམས་ཅན་ཐམས་ཅད་ཀྱི
ཞེ་སྡང་དྲག་པོ་སྐྱེས་པའི་ཚེ༔ སྤང་བླང་མི་བྱ་རང་སོར་ཀློད༔ རིགས་པ་
རང་སོར་ཟིན་གྱུར་ནས༔ གསལ་བའི་ཡེ་ཤེས་ཐོབ་པར་ཤོག༔ རང་
སེམས་ཁེངས་བར་གྱུར་བ་ལསཿ གཞན་ལ་འགྲན་སེམས་སྨད་པའི་བློ༔
ང་རྒྱལ་དྲག་པོའི་སེམས་སྐྱེས་པའི༔ བདག་གཞན་འཐབ་རྩོད་སྡུག་བསྔལ་
མྱོང་༔ ལས་དེས་འབྲས་བུ་སྨིན་པའི་ཚེ༔ འཕོ་ལྟུང་མྱོང་བའི་ལྷ་རུ་སྐྱེས༔
སངས་ རྒྱས་ ང་ ཡི་ སྨོན་ལམ་ གྱིས༔ ཁེང་ སེམས་ སྐྱེས་ པའི་ སེམས་ ཅན་
རྣམསཿ དེ་ཚེ་ཤེས་པ་རང་སར་ཀློད༔ རིག་པ་རང་སོ་ཟིན་གྱུར་ནས
མཉམ་པ་ཉིད་ཀྱི་དོན་རྟོགས་ཤོག༔ གཉིས་འཛིན་བརྟས་པའི་བག་ཆགས་
ཀྱིས༔ བདག་སྟོད་གཞན་སྨོད་ཟུག་རྡུ་ལས༔ འཐབ་རྩོད་འགྲན་སེམས་
བརྟས་པ་ལས༔ གསོད་གཅོད་ལྷ་མིན་གནས་སུ་སྐྱེ༔ འབྲས་བུ་དམྱལ་
བའི་གནས་སུ་ལྟུང་༔ སངས་རྒྱས་ང་ཡི་སྨོན་ལམ་གྱིས༔ འགྲན་སེམས་
འཐབ་རྩོད་སྐྱེས་པ་རྣམས༔ དགྲར་འཛིན་མི་བྱ་རང་སོར་ཀློད༔ ཤེས་པ་
རང་སོ་ཟིན་གྱུར་ནས༔ འཕྲིན་ལས་ཐོག་མེད་ཡེ་ཤེས་ཤོག༔ དྲན་མེད་
བཏང་ སྙོམས་ ཡེངས་ བ་ ཡིས༔ འཐིབ་ དང་རྨུག་ དང་ བརྗོད་ བ་ དང༌ ༔
བརྒྱལ་ དང་ལེ་ ལོ་གཏི་མུག་ པས༔ འབྲས་ བུ་ སྐྱབས་ མེད་ བྱོལ་ སོང་
འཁྱམསཿ སངས་རྒྱས་ང་ཡི་སྨོན་ལམ་གྱིས༔ གཏི་མུག་བྱང་བའི་མུན་པ་
ལ༔ དྲན་པ་གསལ་བའི་མདངས་ཤར་བས༔ རྟོགས་མེད་ཡེ་ཤེས་ཐོབ་
པར་ཤོག༔ ཁམས་གསུམ་སེམས་ཅན་ཐམས་ཅད་ཀུན༔ ཀུན་གཞི་
96



མཁས་
སངས་རྒྱས་ང་དང་མཉམ དྲན་མེད་འཁྲུལ་བའི་གཞི་རུ་སོང་༔ ད་ལྟ་
དོན་མེད་ལས་ལ་སྤྱོད༔ ལས་དྲུག་རྨི་ལམ་འཁྲུལ་བ་འདྲ༔ ང་ནི་སངས་
རྒྱས་ཐོག་མ་ཡིན༔ འགྲོ་དྲུག་སྤྲུལ་བས་འདུལ་བའི་ཕྱིར༔ ཀུན་ཏུ་བཟང་
པོའི་ སྨོན་ལམ་ གྱིས༔ སེམས་ཅན་ཐམས་ཅད་མ་ལུས་པ ཆོས་ཀྱི་
དབྱིངས་སུ་འཚང་རྒྱ་ཤོག༔ ཨ་ཧོ་ཕྱིན་ཆད་རྣལ་འབྱོར་སྟོབས་ཆེན་གྱིས༔
འཁྲུལ་མེད་རིག་པ་རང་གསལ་ནས༔ སྨོན་ལམ་སྟོབས་ཆེན་འདི་བཏབས་
པའིཝའདི་ཐོས་སེམས་ཅན་ཐམས་ཅད་ཀུན༔ སྐྱེ་བ་གསུམ་ནས་མངོན་
འཚང་རྒྱ༔ ཉི་ཟླ་གཟའ་ཡི་ཟིན་པའམ༔ སྒྲ་དངས་གཡོས་འབྱུང་བའམ
ཉི་མ་ལྡོག་འགྱུར་ལོ་འཕོ་དུས རང་ཉིད་ཀུན་ཏུ་བཟང་པོ་བསྐྱེད༔ ཀུན་
གྱི་ཐོས་པར་འདི་བརྗོད་ན༔ ཁམས་གསུམ་སེམས་ཅན་ཐམས་ཅད་ལ༔
རྣལ་འབྱོར་དེ་ཡི་སྨོན་ལམ་གྱིས༔ སྡུག་བསྔལ་རིམ་བཞིན་གྲོལ་ནས་
ཀྱང་༔ མཐའ་རུ་སངས་རྒྱས་ཐོབ་པར་ཤོག སྨོན་ལམ་རྒྱལ་པོ་འདི་
དག་ མཆོག་ གི་ གཙོ༔ སོགས་ཞེས་གསུངས་སོ། རྫོགས་པ་ཆེན་པོའི་ཀུན་ཏུ་
བཟང་པོའི་དགོངས་པ་ཟང་ཐལ་དུ་བསྟན་པའི་རྒྱུད་ལས། སྨོན་ལམ་སྟོབས་པོ་ཆེ་བཏབས་
པའི་སེམས་ཅན་ཐམས་ཅད་སངས་མི་རྒྱ་བའི་རང་དབང་མེད་པར་བསྟན་པའི་ལེའུ་དགུ་བ་
ཁོལ་དུ་བྱུང་བའོ། དགེའོ་དགེའོ། །
༈ བྱམས་པའི་སྨོན་ལམ། རྒྱ་གར་སྐད་དུ། ཨརྱ་མེ་ཏྲི་པྲ་ནི་དྷཱ་ན་རཱ་ཛ། བོད་སྐད་དུ་
འཕགས་པ་བྱམས་པའི་སྨོན་ལམ་གྱི་རྒྱལ་པོ། སངས་རྒྱས་དང་བྱང་ཆུབ་སེམས་དཔའ་
ཐམས་ཅད་ལ་ཕྱག་འཚལ་ལོ། ཀུན་དགའ་པོ་ཇི་ལྟར་བྱང་ཆུབ་སེམས་དཔའ་སེམས་དཔའ་
ཆེན་པོ་བྱམས་པས་དམ་བཅའ་ནས་སྔོན་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ། ཉིན་
ལན་གསུམ་མཚན་ལན་གསུམ་དུ་བླ་གོས་ཕྲག་པ་གཅིག་ཏུ་གཟར་ནས། པུས་མོ་གཡས་
པའི་ ལྷ་ ང་ ས་ ལ་ བཙུག་ཏེ་ཐལ་མོ་སྦྱར་ནས་ འདི་ སྐད་ ཅེས་ སྨོན་ལམ་བཏབས་སོ།
སངས་རྒྱས་ཀུན་ལ་ཕྱག་འཚལ་ལོ། དྲང་སྲོང་ལྷ་མིག་ལྡན་པ་ཡི། བྱང་
ཆུབ་སེམས་དཔའ་རྣམས་དང་ཡང་། ཉན་ཐོས་རྣམས་ལ་ཕྱག་འཚལ་ལོ།
ངན་འགྲོའི་ལམ་ནི་བཟློག་བགྱིད་ཅིང་། མཐོ་རིས་ལམ་ནི་རབ་སྟོན་ལ།
རྒ་ཤི་མེད་པར་འདྲེན་བགྱིད་པའི། བྱང་ཆུབ་སེམས་ལ་ཕྱག་འཚལ་ལོ།
སེམས་ཀྱི་དབང་དུ་གྱུར་པས་ན། བདག་གིས་སྡིག་པ་ཅི་བགྱིས་པ།
སངས་རྒྱས་སྤྱན་སྔར་མཆིས་ནས་སུ། བདག་གིས་དེ་དག་བཤགས་པར་
བགྱི། བདག་ལས་རྣམ་པ་གསུམ་གང་གི། བསོད་ནམས་ཚོགས་ནི་
བསྐྱེད་པ་སྟེ། བདག་གི་ཀུན་མཁྱེན་ས་བོན་ཏེ། བདག་གི་བྱང་ཆུབ་མི་
ཟད་ཤོག །ཕྱོགས་བཅུ་དག་གི་ཞིང་རྣམས་སུ། སངས་རྒྱས་མཆོད་པ་གང་
བྱུང་བ། སངས་རྒྱས་མཁྱེན་པ་ཡི་རང་བ། དེ་ལ་བདག་ནི་ཡི་རང་ངོ༌།
སྡིག་པ་ཐམས་ཅད་བཤགས་པར་བགྱི། བསོད་ནམས་ཀུན་ལ་ཡི་རང་ངོ༌།
སངས་རྒྱས་ཀུན་ལ་ཕྱག་འཚལ་ལོ། བདག་ནི་ཡེ་ཤེས་མཆོག་ཐོབ་ཤོག



ཕྱོགས་བཅུ་དག་གི་ཕྱོགས་རྣམས་སུ། ས་བཅུ་དག་ལ་གནས་པ་ཡི། བྱང་
ཆུབ་སེམས་དཔའ་བྱང་ཆུབ་མཆོག འཚང་རྒྱ་བགྱིད་པར་སྐུལ་མ་འདེབས།
བྱང་ཆུབ་དམ་པར་སངས་རྒྱས་ཤིང༌། སྡེ་དང་བཅས་པའི་བདུད་བཏུལ་
ནས། སྲོག་ཆགས་ཀུན་ལ་སྨན་སླད་དུ། ཆོས་ཀྱི་འཁོར་ལོ་བསྐོར་གྱུར་
ཅིག ཆོས་རྔ་ཆེན་པོའི་སྒྲ་ཡིས་ནི། སྡུག་བསྔལ་སེམས་ཅན་ཐར་བགྱིད་
ཤོག བསྐལ་པ་བྱེ་བ་བསམ་ཡས་སུ། ཆོས་སྟོན་མཛད་ཅིང་བཞུགས་གྱུར་
ཅིག འདོད་པའི་འདམ་དུ་བྱིང་གྱུར་ཅིང་། སྲིད་པའི་སྲད་བུས་དམ་
བཅིངས་པ། འཆིང་ བ་ ཀུན་ གྱིས་ བཅིངས་ བདག་ ལ། རྐང་ གཉིས་
མཆོག་རྣམས་གཟིགས་སུ་གསོལ། སེམས་ཀྱིས་དྲི་མར་གྱུར་པ་ལ།
སངས་རྒྱས་རྣམས་ནི་སྨོན་མི་མཛད། སེམས་ཅན་རྣམས་ལ་བྱམས་ཐུགས་
ལྡན། སྲིད་པའི་མཚོ་ ལས་ སྒྲོལ་བར་ཤོག རྫོགས་ པའི་ སངས་རྒྱས་
གང་བཞུགས་དང༌། གང་དག་འདས་དང་མ་བྱོན་པ། དེ་དག་རྗེས་སུ་
བདག་སློབ་ཅིང༌། བྱང་ཆུབ་སྤྱད་པ་སྤྱོད་གྱུར་ཅིག ཕ་རོལ་ཕྱིན་དྲུག་
རྫོགས་བགྱིས་ནས། འགྲོ་དྲུག་སེམས་ཅན་ཐར་བགྱིད་ཤོག མངོན་ཤེས་
དྲུག་པོ་མངོན་བགྱིས་ནས། བླ་མེད་བྱང་ཆུབ་རེག་གྱུར་ཅིག མ་སྐྱེས་
པ་དང་མི་འབྱུང་དང༌། རང་བཞིན་མ་མཆིས་གནས་མ་མཆིས། རྣམ་རིག་
མ་ མཆིས་དངོས་མ་མཆིས། སྟོང་པའི་ཆོས་ནི་རྟོགས་ པར་ཤོག སངས་
རྒྱས་དྲང་སྲོང་ཆེན་པོ་ལྟར། སེམས་ཅན་མ་མཆིས་སྲོག་མ་མཆིས། གང་
ཟག་མ་མཆིས་གསོ་མ་མཆིས། བདག་མ་མཆིས་པའི་ཆོས་རྟོགས་ཤོག་
བདག་འཛིན་བདག་གིར་འཛིན་པ་ཡི། དངོས་པོ་ཀུན་ལ་མི་གནས་པར།
སེམས་ཅན་ཀུན་ལ་སྨན་སླད་དུ། སེར་སྣ་མ་མཆིས་སྦྱིན་གཏོང་ཤོག
དངོས་པོ་དངོས་པོ་མ་མཆིས་པར། བདག་གི་ལོངས་སྤྱོད་ལྷུན་གྲུབ་ཤོག
དངོས་པོ་ཐམས་ཅད་རྣམ་འཇིག་པས། སྦྱིན་པའི་ཕ་རོལ་ཕྱིན་རྫོགས་
ཤོག ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། ཚུལ་ཁྲིམས་རྣམ་པར་དག་
དང་ལྡན། རློམ་སེམས་མེད་པའི་ཚུལ་ཁྲིམས་ཀྱིས། ཚུལ་ཁྲིམས་ཕ་རོལ་
ཕྱིན་རྫོགས་ཤོག སའམ་ཡང་ན་ཆུའམ་མེ། རླུང་གི་ཁམས་ལྟར་མི་གནས་
ཤིང་། བཟོད་པའམ་ཁྲོ་བ་མ་མཆིས་པར། བཟོད་པའི་ཕ་རོལ་ཕྱིན་རྫོཊ་
ཤོག བརྩོན་འགྲུས་བརྩམས་པའི་བརྩོན་འགྲུས་ཀྱིས། བརྟན་སྤྱི་ལེ་ལོ་
མ་མཆིས་ཤིང༌། སྟོབས་དང་ལྡན་པའི་ལུས་སེམས་ཀྱིས། བརྩོན་འགྲུས་
ཕ་རོལ་ཕྱིན་རྫོགས་ཤོག སྒྱུ་མ་ལྟ་བུའི་ཏིང་འཛིན་དང༌། དཔའ་བར་
འགྲོ་བའི་ཏིང་འཛིན་དང༌། རྡོ་རྗེ་ལྟ་བུའི་ཏིང་འཛིན་གྱིས། བསམ་
གཏན་ཕ་རོལ་ཕྱིན་རྫོགས་ཤོག རྣམ་པར་ཐར་པའི་སྒོ་གསུམ་དང༌། དུས་
གསུམ་མཉམ་པ་ཉིད་དང་ནི། རིགས་གསུམ་མངོན་སུམ་བགྱིས་པ་ཡིས།
ཤེས་རབ་ཕ་རོལ་ཕྱིན་རྫོགས་ཤོག སངས་རྒྱས་ཀུན་གྱིས་བསྔགས་པ་
100
101



དང༌། འོད་དང་གཟི་བརྗིད་འབར་བ་དང༌། བྱང་ཆུབ་སེམས་དཔའི་
བརྩོན་འགྲུས་ཀྱིས། བདག་གི་བསམ་པ་རྫོགས་གྱུར་ཅིག དེ་ལྟར་སྤྱད་
པ་སྤྱོད་བྱེད་ཅིང་། བྱམས་པ་དྲགས་དང་ལྡན་པ་ཡིས། ཕ་རོལ་ཕྱིན་དྲུག་
རྫོགས་བགྱིས་ནས། ས་བཅུའི་པོ་ལ་རབ་དུ་གནས། འདི་ནས་ཤི་འཕོས་
གྱུར་མ་ཐག དགའ་ལྡན་སྐྱེས་ནས་ཡིད་དགའ་བར། མྱུར་དུ་བྱམས་
མགོན་མཉེས་བྱས་ནས། བྱང་ཆུབ་ལུང་བསྟན་ཐོབ་པར་ཤོག འདི་ལྟར་
བརྗོད་པའི་བསོད་ནམས་དཔག་མེད་གྱིས། དམྱལ་བ་ཡི་དྭགས་དུད་འགྲོ་
ལྷ་མ་ཡིན། གནས་ངན་ལེན་རྣམས་རྟག་ཏུ་སྤོང་བྱས་ནས། རྒྱལ་བ་
བྱམས་པའི་ཞབས་དྲུང་དུ་སྐྱེ་བར་ཤོག དཀོན་མཆོག་གསུམ་གྱི་ཐུགས་རྗེའི་བྱིན་
རླབས་དང་། རྒྱུ་འབྲས་མི་བསླུ་ཆོས་དབྱིངས་རྣམ་དག་པ། རྒྱལ་བ་བྱམས་པའི་སྨོན་
ལམ་གང་བཏབ་པ། དེ་དག་ཐམས་ཅད་དེངས་འདིར་འགྲུབ་པར་ཤོག ཀུན་དགའ་བོ་
བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་པ་གང་ན་གནས་ཐབས་མཁས་པས།
ཐོག་པ་བདེ་བ་དང་འཇུག་པ་བདེ་བ་དང་། ལམ་བདེ་བས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་བསྒྲུབ་པའི་ཐབས་མཁས་པ་ཡིན་ནོ། འཕགས་པ་བྱམས་པའི་སྨོན་
ལམ་གྱི་རྒྱལ་པོ་རྫོགས་སོ།
། བདེ་བ་ཅན་ གྱི་སྨོན་ལམ་འཕགས་པ་ཀླུ་གྲུབ་ ཀྱི་མཛད་པ་བཞུགས། །
བཅོམ་ལྡན་འདས་མགོན་པོ་འོད་དཔག་ཏུ་མེད་པ་ལ་ཕྱག་འཚལ་ལོ།
འདི་ནས་ནུབ་ཀྱི་ཕྱོགས་རོལ་སྟེང་གི་ཆ། སངས་རྒྱས་ཞིང་ཁམས་རྣམ་
དག་བདེ་བ་ཅན། སྨོན་ལམ་ཕུན་ཚོགས་ཡོངས་གྲུབ་རྒྱལ་བའི་མཆོག་
སྲས་བཅས་བསམ་མི་ཁྱབ་ལ་ཕྱག་འཚལ་ལོ། རིན་ཆེན་ས་གཞི་མཉམ་
ཡང་འཐའ་བྲལ་བ། རྒྱ་མཚོ་རི་ཀླུང་གླིང་གཞན་ཐ་དད་མེད། གསལ་
ཞིང་འོད་འབར་བདེ་ཞིང་ཉམས་དགའ་བ། རྣམ་དག་རྒྱལ་བའི་ཞིང་དེར་
སྐྱེ་བར་ཤོག རིན་ཆེན་སྣ་ཚོགས་ལས་གྲུབ་ལྗོན་པའི་ཤིང༌། སྤོས་ཆུ་ཀླུང་
འབེབས་རིན་ཆེན་པདྨ་གང་། དྲི་ཞིམ་ངད་ལྡན་མེ་ཏོག་འབྲས་བུས་བརྒྱན།
དཔལ་གྱི་ཞིང་རབ་དེ་རུ་སྐྱེ་བར་ཤོག སྤྲུལ་བའི་བྱ་ཚོགས་སྙན་པའི་ཆོས་
སྒྲ་སྒྲོགས། བདེ་ཀློང་གཡོ་བའི་མེ་ཏོག་ཆར་ཆེན་འབེབས། བཀོད་ལེགས་
མཉམ་ཞིང་རབ་བཀྲ་ཡིད་འོང་ལྡན། ཕུན་ཚོགས་འབྱོར་ལྡན་ཞིང་དེར་སྐྱེ་
བར་ཤོག ཤིང་དང་རླུང་ཆུ་པདྨོ་ཐམས་ཅད་ལ། ཡིད་འོང་གཟུགས་སྒྲ་དྲི་
རོ་རེག་བྱ་ཆོས། དགའ་བདེ་སྤེལ་བའི་འདོད་ཡོན་མཆོད་སྤྲིན་འབྱུང་།
འདོད་དགུ་ལྷུན་གྲུབ་ཞིང་དེར་སྐྱེ་བར་ཤོག ཐམས་ཅད་ལས་ཀྱང་སྣ་
ཚོགས་འོད་རབ་འཕྲོ། དེ་ལས་མཚན་དཔེའི་རབ་བརྒྱན་རྒྱལ་བའི་སྐུ།
མཁའ་དབྱིངས་གང་འཁྲིགས་ཟབ་ཡངས་ཆོས་སྟོན་པ། ཆོས་དབྱིངས་རྣམ་
དག་ཞིང་དེར་སྐྱེ་བར་ཤོག ངན་སོང་ལྷ་མིའི་མི་ཁོམ་མིང་ཡང་མེད། བུད་
མེད་མེད་ཅིང་མངལ་ནས་སྐྱེ་བ་མེད། ཉོན་མོངས་ནད་དང་སྡུག་བསྔལ་
103
102



ཅུང་ཟད་མེད། ཉེས་སྐྱོན་ཀུན་བྲལ་ཞིང་དེར་སྐྱེ་བར་ཤོག ལྷ་མིའི་མིང་
ཙམ་ ལུས་འབྱོར་ཐ་དད་མེད། ཐམས་ཅད་གཅིག་པར་གསེར་མདོག་
མཚན་དཔེའི་བརྒྱན། མངོན་ཤེས་ལྔ་དང་སྤྱན་ལྔ་ཆགས་པ་མེད། ཡོན་
ཏན་ཀུན་རྫོགས་ཞིང་དེར་སྐྱེ་བར་ཤོག གནས་དང་རྫས་དང་ལུས་ལ་
བདག་འཛིན་བྲལ། ཡིད་ལ་དྲན་པའི་གང་དགོས་འདོད་དགུ་འབྱུང་། ཀུན་
ཀྱང་ཐེག་མཆོག་ཟབ་མོའི་ཆོས་ལ་སྤྱོད། ཐེག་ཆེན་ཡོངས་རྫོགས་ཞིང་དེར་
སྐྱེ་བར་ཤོག རྫུ་ འཕྲུལ་སྟོབས་ཀྱི་མཐའ་ཡས་ཞིང་རྣམས་བསྒྲོད། མཆོད་
སྤྲིན་རྒྱ་མཚོ་ལག་པའི་མཐིལ་ནས་འབྱུང་། རྒྱལ་བ་ཀུན་མཆོད་འགྲོ་ཀུན་
སྨོན་གྲོལ་མཛད། སྤྲུལ་སྐུའི་ཞིང་མཆོག་དེ་རུ་སྐྱེ་བར་ཤོག རིན་ཆེན་པདྨོ་
རྣམ་པར་སྣང་ཞེས་བྱ། བྱང་ཆུབ་ཤིང་མཆོག་སྟོང་དང་དྲུག་བརྒྱ་བ། མེ་
ཏོག་འབྲས་བུ་རྒྱན་ཕྲེང་དུ་མས་བརྒྱན། དེ་མཐོང་ཡོན་ཏན་སྣ་ཚོགས་ཐོབ་
པར་ཤོག རིན་ཆེན་ས་གཞི་མེ་ཏོག་དུ་མས་བརྒྱན། དེ་དབུས་པདྨ་གེ་
སར་སྡོང་བོ་ཚོགས། དག་གསལ་བཟང་ཞིང་བཀྲ་བའི་འོད་ཟེར་ཅན།
པདྨོའི་གདན་མཆོག་དེ་འདྲ་མཐོང་བར༔ དེ་སྟེང་རྒྱལ་བ་མགོན་པོ་འོད་
དཔག་མེད། གཡས་ན་བྱང་ཆུབ་སེམས་དཔའ་སྤྱན་རས་ གཟིགས།
གཡོན་ན་བྱང་ཆུབ་སེམས་དཔའ་མཐུ་ཆེན་ཐོབ། གྲངས་མེད་སེམས་
དཔའི་བསྐོར་བ་མཐོང་པར འོད་ནི་དཔག་མེད་གཟི་བརྗིད་དཔག་མེད་
དང༌། སྐུ་ཚེ་དཔག་མེད་དགེ་འདུན་དཔག་མེད་དང༌། བྱང་ཆུབ་སེམས་
དཔའི་བསྐོར་ཞིང་མཛེས་གྱུར་པ། རྒྱལ་མཆོག་དེ་འདྲའི་དྲུང་དེར་སྐྱེ་བར་
ཞིང་དེར་པདྨོའི་མཆོག་ལས་སྐྱེས་ནས་ཀྱང་། ལྷ་ཡི་མིག་དང་ལྷ་ཡི་རྣ་བ་
དང༌། སྔོན་གནས་དྲན་དང་བློ་གྲོས་མཁས་མཆོག་དང་། རྫུ་འཕྲུལ་མཆོག་
གི་སྟོབས་ཀྱང་མཐོང་བར༔ བདག་གི་མགོན་མཛད་རྒྱལ་བ་འཇིག་རྟེན་
མགོན། རྫོགས་པའི་སངས་རྒྱས་མཆོག་དེ་མཐོང་ནས་ཀྱང་། གུས་དང་
བཅས་པའི་ཟབ་ཡངས་ཆོས་ཐོབ་ནས། སྐད་ཅིག་དེ་ལ་ས་བཅུ་ཡོངས་
རྫོགས་ཤོག བདེ་གཤེགས་འོད་དཔག་མེད་ཀྱིས་ལུང་བསྟན་ནས།
སངས་རྒྱས་བྱེ་བ་མང་ལ་མཆོད་པར་བགྱི། རྫུ་འཕྲུལ་སྟོབས་ཀྱི་ཞིང་མང་
སོང་ནས་ནི། རྒྱལ་བ་ཀུན་མཆོད་འགྲོ་ཀུན་སྨིན་གྲོལ་ཤོག སྣོད་ཀྱི་
འཇིག་རྟེན་བདེ་སྐྱིད་བསམ་མི་ཁྱབ། བཅུད་ཀྱི་སེམས་ཅན་བདེ་ཚོགས་
བསམ་མི་ཁྱབ། རྒྱལ་བ་སྲས་བཅས་བདེ་སྤྲུལ༴ ཞིང་མཆོག་བསམ་མི་
ཁྱབ་དེར་སྐྱེ་བར་ཤོག འཆི་བའི་ཚེ་ན་རྒྱལ་བ་འོད་དཔག་མེད། འཁོར་
དང་བཅས་པ་མཐོང་ནས་རབ་དགའ་བའི། ཏིང་འཛིན་མི་བརྗེད་དྲན་
པས་འཆི་འཕོས་ནས། བདེ་བ་ཅན་དུ་བརྫུས་ཏེ་སྐྱེ་བར༴ བདེ་ཆེན་དཔའ་
བོ་དཔའ་མོའི་ཚོགས་རྣམས་ཀྱིས། གདུག་དང་རྒྱལ་མཚན་བ་དན་རོལ་
མོའི་སྒྲ། སྣ་ཚོགས་མཆོད་པའི་སྤྲིན་གྱི་རབ་བསུས་ནས། མཁའ་ལ་སྤྱོད་
104
105



བཟང་ཞིང་དགའ་བ་དེར། པདྨོ་དམ་པ་ཤིན་ཏུ་མཛེས་ལས་སྐྱེས། སྣང་བ་
མཐའ་ཡས་རྒྱལ་བའི་མངོན་སུམ་དུ། ལུང་བསྟན་པ་ཡང་བདག་གི་དེར་
ཐོབ་ཤོག དེར་ཡང་བདག་གི་ལུང་བསྟན་རབ་ཐོབ་ནས། སྤྲུལ་བ་མང་
པོ་བྱེ་བ་ཕྲག་བརྒྱ་ཡིས། བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་།
སེམས་ཅན་རྣམས་ལ་ཕན་པ་མང་བགྱིད་ཤོག འདི་ཉིད་དྷི་བམ་ཀ་རའི་མཛད་
པ་དགེ། །
པའི་ཞིང་དེར་ཁྲིད་པར་ཤོག དགེ་སློང་རྒྱལ་སྲས་ཆོས་ཀྱི་འབྱུང་ནས་ཞེས།
དྲན་དང་བློ་གྲོས་རྟོག་པ་དང་ལྡན་པ། ཤེས་རབ་བརྩོན་འགྲུས་རྒྱ་ཆེར་
རབ་དགའ་བ། དེ་ཡི་སྨོན་ལམ་ཇི་བཞིན་བདག་གྱུར་ཅིག དཀོན་མཆོག་
གསུམ་གྱི་བདེན་པ་ཆེན་པོ་དང༌། ཆོས་དབྱིངས་རང་བཞིན་རྣམ་དག་བྱིན་
རླབས་དང༌། ཆོས་ཅན་རྒྱུ་འབྲས་བསླུ་མེད་ནུས་མཐུ་དང་། ལྷག་བསམ་
བྱང་སེམས་སྨོན་ལམ་རྣམ་དག་དང་། དགེ་བ་བསགས་དང་བསོགས་གྱུར་
ཀུན་གྱི་མཐུས། སྨོན་ལམ་འདི་བཏབ་ངེས་པར་འགྲུབ་གྱུར་ཅིག འདི་ཡན་
འཕགས་པ་ཀླུ་གྲུབ་ཀྱི་མཛད་པའོ། གསོལ་བ་འདེབས་སོ་རྒྱལ་བ་འོད་དཔག་
མེད། ཐུགས་རྗེས་ཟུང་ཤིག་རྗེ་བཙུན་སྤྱན་རས་གཟིགས། བྱིན་གྱི་རློབས་
ཤིག་རྒྱལ་སྲས་མཐུ་ཆེན་ཐོབ། ཡེ་ཤེས་འོད་ཀྱི་ཞིང་དེར་དྲངས་དུ་གསོལ།
ཐུགས་རྗེ་འོད་ཀྱི་ཞིང་དེར་དྲང་དུ་གསོལ། ཕྲིན་ལས་འོད་ཀྱི་ཞིང་དེར༔
སྨོན་ལམ་འོད་ཀྱི་ཞིང་དེར༔ བདེ་ཆེན་ཞིང་གྲགས་རྒྱལ་བའི་དཀྱིལ་འཁོར་
དུ། བཅོམ་ལྡན་མགོན་པོ་སྣང་བ་མཐའ་ཡས་དང་། བློ་གྲོས་སྙིང་པོ་ཡབ་
སྲས་ཞབས་དྲུང་དུ། བདག་སོགས་འཆི་འཕོས་དེ་རུ་སྐྱེ་བར་ཤོག དེར་
ཡང་ཏིང་འཛིན་དགོངས་པ་མཐར་ཕྱིན་ནས། ཆོས་སྐུ་མངོན་གྱུར་གཞན་
སྣང་གདུལ་བྱ་ཡིས། བློ་དངོས་བཞིན་དུ་དགོངས་པ་བསྐང་བ་དང༌།
དཔག་མེད་མཛད་པའི་འགྲོ་བ་ཀུན་གྲོལ་ཤོག རྒྱལ་བའི་དཀྱིལ་འཁོར་
༈ ཕ་ དམ་ པའི་ སངས་ རྒྱས་ ཀྱིས་མཛད་ པའི་ སྨོན་ལམ་སུམ་བཅུ་བ་བཞུགས་སོ།
ན་མོ་གུ་རུ། བདག་གཞན་རྣམས་ཀྱི་རྒྱུད་ལ་བརྒྱུད་ལྡན་བླ་མའི་བྱིན་
རླབས་འཇུག་པར་གྱུར་ཅིག དོན་གྱི་ངོ་སྤྲོད་གནད་དུ་ཚུད་པར་གྱུར་ཅིག
རྟོགས་པ་ཇི་ལྟ་བ་བཞིན་དུ་རྒྱུད་ལ་སྐྱེ་བར༴ སྟོབས་བཅུ་མི་འཇིགས་ལུང་
བསྟན་ཐོབ་པར༔ ལྟ་སྣང་འགྲུབ་ཅིང་རྟེན་འབྲེལ་འཆར་བར༔ འགྲོ་
རྣམས་སྨིན་གྲོལ་གྱི་ལམ་ལ་འགོད་ནུས་པར་གྱུར་ཅིག ས་ལམ་གདན་
ཐོག་ཅིག་ཏུ་བགྲོད་ནུས༔ ཤེས་རབ་ཀྱི་སྤྱན་གྱིས་ཆོས་ཉིད་ཀྱི་བདེན་པ་
མཐོང་པར= ཡོན་ཏན་ལོ་འདབས་བཞིན་དུ་རྒྱས་པར༔ འབྲས་བུ་དཔག་
བསམ་བཞིན་དུ་སྨིན་པར༴ མོས་གུས་རི་རབ་བཞིན་ཏུ་བརྟན་པར= ངེས་
པའི་ཤེས་པ་ཐེ་ཚོམ་དང་བྲལ་བར༴ ལས་ཀྱི་འཕྲོ་སད་ནས་སྨོན་ལམ་རྣམ་
པར་དག་པར གོ་ཆས་འཇིག་རྟེན་གྱི་དྲི་མ་དག་པར༴ སྒྲུབ་པ་ལ་བར་
106
i07



ཆད་མེད་ཅིང་དཀའ་ཐུབ་སྩལ་པར༔ རྩ་རླུང་ཐིག་ལེ་ལས་སུ་རུང་བར
རྟག་ཏུ་བསམ་པ་རྣམ་པར་དག་པར་གྱུར་ཅིག བྱང་སེམས་ལ་ཉམས་པ་
མེད་པར༔ ཐེག་ཆེན་གྱི་ལྟ་སྒོམ་ཉམས་སུ་མྱོང་པར༔ གཉིས་སྣང་གི་ཤེས་
པ་རང་སར་གྲོལ་པར༔ རིགས་ཁྱད་པར་ཅན་དུ་སྐྱེ་བར བརྒྱུད་ལྡན་བླ་
མས་རྗེས་སུ་འཛིན་པར ལས་ཀྱི་མཐའ་མི་ལོག་པར ཤེས་རབ་གསུམ་
ལ་བློ་སྦྱོང་བར༔ དབང་གི་བྱིན་རླབས་འཇུག་པར༔ བདེ་བ་རྡོ་རྗེ་ལྟ་བུ་
ཐོབ་པར༴ རྣམ་ཤེས་རྩ་རླུང་ལ་རང་དབང་ཐོབ་པར༔ རང་ལུས་གཟུགས་
སྐུ་སུ་འགྲུབ་པར༴ ཆོས་སྐུ་མངོན་སུམ་དུ་རྟོགས་པར༴ སྤྲུལ་སྐུ་ཕྲིན་ལས་
ཀྱི་གཞན་དོན་མཐར་ཕྱིན་པར་གྱུར་ཅིག དགེ་བའི་རྩ་བ་འདི་ལ་རྟེན་
ནས་བདག་དང་མཐའ་ཡས་པའི་སེམས་ཅན་ཐམས་ཅད་རང་རིག་པའི་ཡེ་
ཤེས་ལ་རང་དབང་ཐོབ་པར་གྱུར་ཅིག སྣང་བ་རྒྱ་ཡིན་ཐེབ་པར་གྱུར་ཅིག
མཚན་མ་རང་སར་གྲོལ་བར་གྱུར་ཅིག ཆོས་སྐུ་གཏིང་གསལ་གྱི་དོན་རྒྱུད་
ལ་སྐྱེ་བར་གྱུར་ཅིག ཟང་ཐལ་ལས་སོ། ཀུན་བཟང་རྡོ་རྗེ་འཆང་ཆེན་
མན་ཆད་དང༌། དྲིན་ཆེན་རྩ་བའི་བླ་མ་ཡན་ཆད་ཀྱི། འགྲོ་བའི་དོན་དུ་
སྨོན་ལམ་གང་བཏབ་པ། དེ་དག་ཐམས་ཅད་བདག་གིས་འགྲུབ་པར་ཤོག
༈ དཀར་གསུར་ཞིང་ཁམས་ཀུན་ཁྱབ་ཅེས་བྱ་བ་བཞུགས་སོ།
དཀར་གསུར་ཞིང་ཁམས་ཀུན་ཁྱབ་ཅེས་བྱ་བ། དཀར་ཕྱེ་གཙང་མ་མར་དཀར་གྱི་ཁུ་
བས་སྦགས་བསྣུམ་བག་ཅན་གྱི་ཁྲོད། ཤིང་ཏོག །དཀར་གསུམ། མངར་གསུམ། རིན་པོ་
ཆེ་བདུད་རྩིའི་ཕུར་མ་སོགས་ཀྱང་བཏགས་ནས་འདྲེས་པར་བྱས་པ་སོལ་མེ་དང་། སོ་ཏོག་
ལ་སོགས་མ་ཡིན་པའི་མེ་ཐལ་འཇམ་པོ་ལ་བཏབ། ཆུ་གཙང་ཁོ་ནས་བྲན། རང་ཉིད་ཇོ་བོ་
ཁ་སར་པཱ་ཎིར་གསལ། སྐྱབས་སེམས། སངས་རྒྱས་ཆོས་དང་ཚོགས་སོགས་ལན་
གསུམ། ཨོཾ་སྭཱ་བྷཱ་ཝ་སོགས། སྟོང་པའི་ངང་ལས་སྐད་ཅིག་དྲན་རྫོགས་སུ།
རང་ཉིད་ཇོ་བོ་ཁ་སར་པ་ཎིའི་སྐུ། བཞེངས་སྟབས་ཕྱག་གཡས་མཆོག་
སྦྱིན་ཅན་གསལ་བའི། མདུན་དུ་རྣམ་པར་སྣང་མཛད་གང་ཆེན་མཚོ། སྐུ་
ལ་ཞིང་ཁམས་རྫོགས་པའི་གཙུག་ཏོར་ནས། མགྲིན་པ་ཡན་ཆད་དཀོན་
མཆོག་སྲི་ཞུའི་མགྲོན། དེ་ཡི་ཐུགས་ཀ་ལྟེ་བའི་བར་དག་ལ། མགོན་
པོ་ཡོན་ཏན་སྐུ་སྨད་སྙིང་རྗེའི་མགྲོན། པད་གདན་བགེགས་རིགས་ལན་
ཆགས་གསལ་བ་ལས། ཐུགས་ཀར་ཡི་གེ་དྲུག་མའི་འོད་ཟེར་གྱིས།
མཆོད་ ཡུལ་ མཉེས་ བྱས་ སྦྱིན་ ཡུལ་ སྡིག་ སྒྲིབ་སྦྱངས། ཁམས་ གསུམ་མ་
ལུས་དག་པའི་ཞིང་དུ་གྱུར། ཨོཾ་མ་ཎི་པདྨེ་ཧཱུྃ བརྒྱ་རྩ་བརྗོད། ན་མོ། བདེ་
གཤེགས་ སྙིང་པོའི་འགྲོ་བ་ཡོངས་ལ་ཁྱབ། སེམས་ནི་རྒྱ་ཆེན་མཆོག་ཏུ་
རབ་བསྐྱེད་དེ། འགྲོ་བ་འདི་དག་མ་ལུས་སངས་རྒྱས་རྒྱུ། འདི་ན་སྣོད་
མིན་སེམས་ཅན་གང་ཡང་མེད། བཞེངས་ཤིག་བཞེངས་ཤིག་སྟོབས་བཅུ་
མངའ་བའི་ལྷ། དུས་ལས་མི་འདའ་ཐུགས་རྗེའི་དབང་གིས་ནི། སེམས་
109
108



-
-
-
--
-
-
ཀ་
ཅན་དོན་ལ་དགོངས་པའི་དཀོན་མཆོག་གསུམ། ཡིད་ཀྱིས་སྤྲུལ་ཞིང་
བཤམས་པའི་གནས་འདི་རུ། རྒྱལ་བ་འཁོར་བཅས་མ་ལུས་གཤེགས་སུ་
གསོལ། ཞིང་ཁམས་རྒྱ་ མཚོའི་མགྲོན་རིགས་མཆོག་དམན་ཐམས་ཅད་
བྱོན་ནས་མདུན་གྱི་ནམ་མཁར་བཞུགས་པར་གྱུར། ཨོཾ་ཨཱཿཧཱུྃ༔ ལན་བདུན་
བརྗོད། དུ་བ་འདི་འདོད་ཡོན་གྱི་ལྷ་མོ་གཟུགས་རྡོ་རྗེ་མ་མཛེས་ཤིང་ལྟ་ན་
སྡུག་པ། དབྱངས་སྙན་པ། དྲི་ཞིམ་པ། རེག་བྱ་འཇམ་པ། ཕྱག་གཉིས་ན་
ལྷའི་བདུད་རྩི་རོ་བརྒྱ་དང་ལྡན་པའི་བུམ་པ་བསྣམས་ནས་མཆོད་པའི་
སྤྲིན་ཕུང་དཔག་ཏུ་མེད་པར་སྤྲོ་ཞིང་། སྣོད་བཅུད་ཀྱི་ཉམས་གྲིབ་དང་སྨུག་
པ་དག་པར་བྱེད་པའི་སྤྱི་གཙུགས་ན་སངས་རྒྱས་རིན་ཆེན་མངས་ཕྱག་
གཡས་མཆོག་སྦྱིན་གྱི་ཕྱག་རྒྱས་དབུལ་བ་སེལ་ཞིང་། འདོད་ཡོན་གྱི་
ལོངས་སྤྱོད་ཟད་མི་ཤེས་པའི་གཏེར་དུ་སྤྲུལ་པར་གྱུར། ནམསརྦ་ཏ་ཐཱ་ག་
ཏ་བྷྱོ་བི་ཤྭ་མུ་ཁེ་བྷེ་སརྦ་ཏད་ཁཾ་ཨུཏྤ་ཏེ་སྤ་ར་ཎ་ཧི་མཾ་ག་ག་ན་ཁཾ་སྭཱ་ཧཱ༔
ལན་གསུམ། ན་མོ། ཆོས་སྐུ་ཀུན་ཏུ་བཟང་པོ་ནས་དྲིན་ཆེན་རྩ་བའི་བླ་མའི་
བར་དུ་བྱོན་པའི་དགོངས་བརྡ་སྙན་རྒྱུད་ཀྱི་བླ་མ་དམ་པ་མ་ཚང་བ་མེད་པ་
རྣམས་དང་། ཐེག་པ་རིམ་པ་དགུ། མདོ་སྒྱུ་སེམས་གསུམ། སྒྲུབ་སྡེ་བཀའ་
བརྒྱད། རྒྱུད་སྡེ་ཕྱི་ནང་། དུས་ཀྱི་འཁོར་ལོ་ལ་སོཊ་ཕྱི་ནང་གཞན་གསུམ་
གྱི་དཀྱིལ་འཁོར་ལྷ་ཚོགས་བསམ་ཡས་གྲངས་མེད་པ་ལ་འབུལ་ལོ། །
བདག་གི་རིག་འཛིན་གྱི་སྡོམ་པ་དང་དམ་ཚིག་ལ་ཉེས་པའི་སྐྱོན་བྱུང་བ་
ཐམས་ཅད་སོར་ཆུད་ནས། མཆོག་དང་ཐུན་མོང་གི་དངོས་གྲུབ་མ་ལུས་
པ་སྩལ་དུ་གསོལ། ཨོཾ་ཨཱ༔ཧཱུྃ། ཕྱི་སྣོད་ཀྱི་འཇིག་རྟེན་ཡུམ་ལྔའི་རང་བཞིན།
ནང་བཅུད་ཀྱི་སེམས་ཅན་དཔའ་བོ་མཁའ་འགྲོའི་གྲོང་ཁྱེར། ཡུལ་ཉི་ཤུ་རྩ་
བཞི། གནས་ སུམ་ཅུ་རྩ་གཉིས། དུར་ ཁྲོད་ ཆེན་པོ་ བརྒྱད། མཁའ་སྤྱོད་
དང་ས་སྤྱོད་ཀྱི་བདག་པོ་དཔལ་ལྡན་རྡོ་རྗེ་ཕག་མོ། རྒྱལ་ཡུམ་རྡོ་རྗེ་རྣལ་
འབྱོར་མ། ཁྲོས་མ་ནག་མོ་དང་སེང་གེའི་གདོང་ཅན། ཀུ་རུ་ཀུལླེ་དང་
འོད་ཟེར་ཅན། དཔལ་དང་ནོར་རྒྱུན་མ། བཀྲ་ཤིས་ཀྱི་ལྷ་མོ་བརྒྱད། ཁྲོ་
གཉེར་ཅན་དང་རི་ཁྲོད་མ། ཡུམ་ཆེན་མོ་ལ་སོགས་ཏེ་གསང་སྔགས་དང་
རིག་སྔགས་གཟུངས་སྔགས་ཀྱི་ལྷ་མོ་རྣམས་ལ་འབུལ་ལོ། བདག་གི་དམ་
ཚིག་ཉམས་ཆགས་ཐམས་ཅད་བསྐངས་ནས་ཕྲིན་ལས་རྣམ་པ་བཞི་ཐོགས་
མེད་དུ་འགྲུབ་པ་དང༌། འཆི་ཁར་གནད་གཅོད་ཀྱི་སྡུག་བསྔལ་མི་འབྱུང་
ཞིང་ལམ་སྣ་དང་བསུ་མ་མཛད་དུ་གསོལ། ཨོཾ་ཨཱཧཱུཾ། བཅོམ་ལྡན་འདས་
ཤཱཀྱ་ཐུབ་པས་མཚོན་བསྐལ་ པ་བཟང་པོའི་སངས་རྒྱས་སྟོང་རྩ་གཉིས། །
སངས་རྒྱས་དགའ་བའི་དཔལ་ལ་སོགས་ཕྱོཊ་བཅུ་དང་མར་མེ་མཛད་དང༌།
རྣམ་གཟིཊ་ ལ་ སོགས་དུས་ གསུམ་གྱི་སངས་རྒྱས་མཆོག་ཟུང་དང༌། སྒྲ་
གཅན་འཛིན་ལ་སོགས་ཉན་ཐོས་ཀྱི་དགེ་འདུན་ཟུང་བཞི་ཡ་བརྒྱད། །
j10
li1



རང་སངས་རྒྱས་རིགས་གཉིས། གནས་བརྟན་ཆེན་པོ་བཅུ་དྲུག་འཁོར་
དགྲ་བཅོམ་པའི་ཚོགས་བསམ་གྱིས་མི་ཁྱབ་པ་དང་བཅས་པ་རྣམས་ལ་
འབུལ་ལོ། བདག་གིས་སོ་སོར་ཐར་པའི་སྡོམ་པ་དང་འགལ་བ་ཐམས་
ཅད་སོར་ཆུད་ནས་ངན་སོང་གསུམ་དང་མི་ཁོམ་པའི་གནས་རིགས་ལས་
ཐར་ ཏེ་ ཉན་རང་དགྲ་ བཅོམ་ པའི་ གོ་ འཕང་ ཐོབ་ པར་ གྱུར་ ཅིག ཨོ་
ཨཱཧཱུྃ། འཕགས་པ་འཇམ་དཔལ་གྱིས་མཚོན་བྱང་ཆུབ་སེམས་དཔའི་དགེ་
འདུན་ཉེ་བའི་སྲས་བརྒྱད་རྡོ་རྗེ་སྙིང་པོ་དང༌། བློ་གྲོས་མི་ཟད་པ་ལ་སོགས།
བསྐལ་བཟང་གི་སེམས་དཔའ་བཅུ་དྲུག ཆོས་འཕགས་དང༌། རྟག་ཏུ་
ངུ་ལ་སོགས་བྱང་ཆུབ་སེམས་དཔའི་ཚོགས་དཔག་ཏུ་མེད་པ་རྣམས་ལ་
འབུལ་ལོ། བདག་གི་བྱང་ཆུབ་སེམས་དཔའི་སྡེ་སྣོད་ལས་གསུངས་པའི་
ལྟུང་བའི་ཉམས་སུ་མྱོང་བ་མཐའ་དག་ལྷག་མེད་དུ་བྱང་ནས་ཐེག་པ་ཆེན་
པོའི་ལམ་ལ་བར་ཆད་མེད་པར་གྱུར་ཅིག ཨོཾ་ཨཱཿཧཱུྃ། ཡེ་ཤེས་དང་ལས་ལ་
གྲུབ་པའི་ཆོས་སྐྱོང་མ་མགོན་ལྕམ་དྲལ། དཔལ་མགོན་བདུན་ཅུ་རྩ་ལྔ།
དྲེགས་པ་ཕོ་རྒྱུད་མོ་རྒྱུད། ལྷ་ཀླུ་ཡུལ་ལྷ་གཞི་བདག འཛམ་བུའི་གླིང་དང་
གངས་ཅན་ན་གནས་པའི་དགེ་བསྙེན་དཀར་ཕྱོགས་སྐྱོང་བའི་མིང་དང་
མཚན་ནས་མ་ཐོས་པ་ཐམས་ཅད་ལ་འབུལ་ལོ། སངས་རྒྱས་ཀྱི་བསྟན་པ་
སྲུངས། དཀོན་མཆོག་ གི་ དབུ་ འཕང་ བསྟོད། འཇིག་རྟེན་གྱི་ ཁམས་ སུ་
ཆར་ཆུ་དུས་སུ་ཕོབས། ནད་མུག་འཁྲུགས་རྩོད་སོལ། རྣལ་འབྱོར་པ་
བདག་ཅག་ཆོས་སྒྲུབ་པའི་བར་ཆད་སྲུང་ཞིང་ཡོན་བདག་དང་གནས་མལ་
མཛད་དུ་གསོལ། ཨོཾ་ཨཱཿཧཱུྃ། གཞན་ཡང་ལྷ་ཀླུ་མི་དང་བྲམ་ཟེའི་དྲང་སྲོང་
བདེན་ཚིག་གྲུབ་པའི་ཚོགས། གནོད་སྦྱིན་ཛམ་བྷ་ལ། ལྷན་ཅིག་སྐྱེས་པའི་
ལྷ་འགོ་བའི་ལྷ་ལྔ། ཁྱིམ་ལྷ་དང་ཞིང་ལྷ་ལ་སོགས་ཁ་རྗེ་དབང་ཐང་བསྐྱེད་
པའི་ལྷ་འབྱུང་བ་བཞི་དང་རི་དང་ནགས་ཚལ་གྱི་ལྷ་རྣམས་ལ་འབུལ་ལོ། །
བདག་གི་ལེཊ་པ་དང་དཀར་པོའི་ཕྱོགས་ཐམས་ཅད་བསྐྱེད་པའི་སྡོང་གྲོཊ་
མཛད་དུ་གསོལ། ཨོཾ་ཨཱཧཱུཾ། དྲི་ཟའི་རྒྱལ་པོ་ལྗོན་པ་རྟ་མགོ་ཅན་དང་།
གླུ་དང་གར་ལ་སྲེད་པའི་དྲི་ཟ་རབ་དགའ། མིའམ་ཅི་གྲོང་ཁྱེར་བར་སྣང་
ལ་བཅས་པའི་སྡེ་ཚན་གྱིས་མཚོན་གདོན་གྱི་རིགས་སུ་གྱུར་པ་ཐམས་ཅད་
དང༌ ། ལན་ཆགས་ཤ་འཁོན་ ཆགས་ པའི་ རིགས། འཕྲོག་མ་ མ་བུ་ལྔ་
བརྒྱ། བགེགས་རིགས་སྟོང་ཕྲག་བརྒྱད་ཅུ་དང་བཅས་པའི་ཚོགས་ལ་
འབུལ་ལོ། གདོན་དང་གནོད་པ་མ་མཛད། ཁ་རྗེ་དང་དབང་ཐང་མ་
འཕྲོག རུ་ང་དང་གདུག་རྩུབ་སྤོངས་ཤིག ཨོཾ་ཨཱཿཧཱུྃ། ཁྱད་པར་དུ་འགྲོ་བ་
རིགས་དྲུག ལམ་རྒྱུད་ལྔ། སྐྱེ་གནས་རྣམ་པ་བཞིས་བསྡུས་པའི་སྙིང་
རྗེའི་མགྲོན་དུ་ གྱུར་ པ་ ཐམས་ ཅད་ དང༌། དབུལ་ཞིང་ཕོངས་པར་གྱུར་
པའི་ཡི་དྭགས་སྡེ་ཚན་གཉིས། ཁར་སང་ད་ནང་སམ། ན་ནིང་གི་ལོ་ཟླ་
112
113



ཞག་དུས་ནས་སྔ་མའི་ལུས་རྟེན་བོར། ཕྱི་མའི་ལུས་རྟེན་མ་རྙེད། སྲིད་
པ་བར་མ་དོར་ཉམ་ང་བའི་འཕྲང་ལ་སྐྱབས་དང་སྐྱོབ་པ་མེད་པ། མགོན་
དང་དཔུང་གཉེན་མེད་པ། སྔོན་གྱི་བསགས་རྒྱབ་མེད་པ། དགེ་བའི་ར་
མདའ་ཉུང་ བ། མིང་ བཞི་ འདུས་ པའི་ ཕུང་ པོ། ཚོར་ བ་ སྡུག་ བསྔལ་
གྱི་རང་བཞིན། འཇིགས་སྐྲག་འཁྲུལ་སྣང་གིས་མནར་བ། འཁྱགས་ལྟོག་
སྐོམ་གསུམ་གྱིས་གདུང་བ། ཚེ་ཚད་ལ་ངེས་པ་མེད་པ། བྱ་སྒྲོ་རླུང་གིས་
བཏེགས་པ་བཞིན། གར་འགྲོའི་རང་དབང་དང་བྲལ་བའི་བར་དོའི་སེམས་
ཅན་ ཆེ་གེ་མོས་ གཙོ་བྱས་པའི་བར་དོར་གནས་པ་ཐམས་ཅད་ལ་
འབུལ་ལོ། གནས་ གྲོགས་ལོངས་སྤྱོད་ བཟའ་ བཏུང་ ཕུན་ སུམ་ ཚོགས་
པ་དང་ཕྲད་ནས་བག་ཕེབས་པར་གྱུར་ཅིག དེ་ལྟར་གྱུར་པའི་མོད་ལ་
འཕགས་པ་སྤྱན་རས་གཟིཊ་དང༌། བྱང་ཆུབ་སེམས་དཔའ་སྒྲིབ་པ་རྣམ་
སེལ་མཐོང་ནས་བར་དོ་ལ་བར་དོ་ཡིན་པར་ངོ་ཤེས། འཁྲུལ་སྣང་རྒྱས་
ཐེབས། བླ་མ་དང་དཀོན་མཆོག་ཡི་དམ་དང་ལྟ་བ་རྗེས་སུ་དྲན་ཏེ།
ལས་ངན་པའི་སྒྲིབ་བ་སྐད་ཅིག་ལ་དག་ནས་རིག་པ་ལ་རང་དབང་ཐོབ།
བདེ་བ་ཅན་དང་པདྨ་འོད་ལ་སོགས་པའི་ཞིང་ཁམས་ཁྱད་པར་ཅན་བཙན་
ཐབས་སུ་བགྲོད་ནུས་པར་ཤོག་ཅིག རྒྱལ་བ་མཆོད་པས་མཉེས་གྱུར་
ཅིག དམ་ཅན་ཐུགས་དམ་བསྐང་འགྱུར་ཅིག རིག་དྲུག་འདོད་པ་ཚིམ་
གྱུར་ཅིག ལན་ཆགས་བུ་ལོན་བྱང་གྱུར་ཅིག ཁམས་གསུམ་དག་པའི་
ཞིང༌། སྲིད་གསུམ་ཐུགས་ རྗེའི་མགྲོན། མ་ལུས་ཁྱབ་པའི་ཟས། ཆོས་
ཉིད་ནུས་པའི་མཐུས། འདོད་ཡོན་མི་ཟད་པའི་གཏེར་ལ་ལོངས་སྤྱོད་པར་
གྱུར་ཅིག སྡིག་པ་ཅི་ཡང་མི་བྱ་ཞིང་སོགས་པས་ཆོས་སྦྱིན་དང་སྔོ་སྨོན་ཀྱང་བྱའོ།
རང་བྱུང་རྡོ་རྗེས་གཞན་ལ་ཕན་པའི་བློས་བཀོད་པའོ། ། །
༈ གདོན་བགེགས་འབྱུང་པོའི་གསུར་བསྔོ་རྐྱེན་ངན་ཀུན་གྲོལ་བཞུགས་སོ། །
ཕྱེ་མར་ཤ་ཁྲག་སོགས་ཟས་སྣ་གང་འཛོམ་མེར་བསྲེགས་ཏེ་ཆབ་བྲན་ལ། རང་ཉིད་
སྤྱན་རས་གཟིགས་སུ་བསྒོམ་ནས། དམིགས་ཡུལ་རྣམས་ལ་སྙིང་རྗེ་དྲག་ཏུ་བསྐྱེད་དེ།
ཨོ་ ཨཱཧཱུཾ། ན་མཿསརྦ་ཏ་ཐཱ་ག་ཏ་སོགས། སཾ་བྷ་ར་བདུན་དང་མཚན་
བཞི་བརྗོད་པས། དམིགས་ཡུལ་རྣམས་ཀྱི་ཅི་འདོད་པའི་ལོངས་སྤྱོད་མཛད་མེད་བདེ་
བ་ཆེན་པོར་བྱིན་གྱིས་རླབས་ལ། ཧོ གསུར་མཆོད་འདོད་ཡོན་དྲུག་ལྡན་པ།
རང་རང་ཡིད་ལ་གང་འདོད་སྤྲིན། གནས་ས་བར་སྣང་ཀུན་ཁྱབ་ཅིང་།
འཛད་མེད་བདེ་བའི་གཏེར་ཆེན་འདི། རིགས་དྲུག་སྙིང་རྗེའི་མགྲོན་
རྣམས་དང༌། ཁྱད་པར་ཕྱོགས་འདིར་རྒྱུ་བ་ཡི། བགེགས་རིགས་ལན་
ཆགས་ཤ་མཁོན་ཅན། ཟ་འདྲེ་ཤི་གཤེད་གྲི་ཕོ་མོ། ནད་བདག་རིམས་
བདག་གོད་ ཁའི་བདག ཡུལ་འདྲེ་ ཆད་ འདྲེ་ ཉེ་དུའི་འདྲེ། ཆགས་ དང་
འཇུང་པའི་འདུ་ཤེས་ ཀྱིས། མི་དང་ནོར་ཕྱིར་འབྲང་བའམ། ཕྲག་དོག་
114
115



མགགསལ
སྡང་བའི་བསམ་པ་ཡིས། གནོད་པ་རྩོམ་པའི་རིགས་ཀུན་དང༌། དྲི་ཟ་
སྲིད་པ་བར་མའི་འགྲོ། ལྟོག་འགོང་བསེ་རགས་ཡི་དྭགས་རིགས། སྲིད་
པར་ལས་ཀྱི་དབང་སོང་བས། སྣ་ཚོགས་གཟུགས་ཅན་ཀུན་ཏུ་རྒྱུ། སྣ་
ཚོགས་ ཟས་ ཅན་ ཡོངས་ཚུལ་ཅན། བསམ་ སྦྱོར་ སྣ་ ཚོགས་ མི་ འདྲ་བ།
གནོད་པ་སྣ་ཚོགས་ཀུན་ཏུ་སྦྱོར། དབང་ཆེན་དབང་ཆུང་སྣ་ཚོགས་པའི།
གདོན་བགེགས་འབྱུང་པོ་ཐམས་ཅད་ལ། ཕམ་རྒྱལ་ཕྱོགས་ལྷུང་མེད་པ་
ཡི། འདོད་རྒུ་མི་ཟད་གཏེར་དུ་བསྔོ། ཡིད་ལ་ཅི་འདོད་ཐོབ་གྱུར་ནས།
གནོད་འཚེའི་གདུག་རྩུབ་ཀུན་ཞི་ཞིང༌། བྱང་ཆུབ་སེམས་དང་ལྡན་གྱུར་
ཅིག སྲོག་ ལ་རློམ་ཞིང་ བླ་ ལ་ འཇབ། ནོར་ ལ་ རྔམས་ཞིང་ཟས་ ལ་ རྐུ།
དཔལ་ལ་གནོད་པའི་འབྱུང་པོ་རྣམས། མཆོད་སྦྱིན་འདི་ཡིས་ཚིམ་གྱུར་
ཅིག ཚེ་རབས་ལན་ཆགས་བྱང་གྱུར་ཅིག ཤ་མཁོན་སྡིག་སྒྲིབ་དག་གྱུར་
ཅིག སྡུག་ བསྔལ་ཉོན་མོངས་ཞི་ གྱུར་ ཅིག བདག་ གི་ མཆོད་ སྦྱིན་འདི་
བསྔོས་པས། འབྱུང་པོའི་ཚོགས་ཀུན་ཚིམས་གྱུར་ནས། བདག་དང་
སེམས་ཅན་ཐམས་ཅད་ཀུན། དུས་མིན་འཆི་དང་ནད་ལ་སོགས། འགལ་
རྐྱེན་ཀུན་དང་བྲལ་གྱུར་ཅིག རེ་ཞིང་ཆགས་རྣམས་གཏན་དུ་ཚིམ། ལུས་
གདོན་གནས་གདོན་སོགས་ལས་གྲོལ། འདོད་དོན་བར་ཆད་མ་ལུས་ཞི།
བཀྲ་ཤིས་བདེ་ལེགས་ཕུན་ཚོགས་ཤོག མཉམ་ཉིད་བྱང་ཆུབ་སེམས་ཀྱི་
མཐུས། གནོད་བྱ་གནོད་བྱེད་ཐམས་ཅད་ཀུན། ཆོས་དབྱིངས་བདེ་བ་
ཆེན་པོའི་ངང་། དབྱེར་མེད་སངས་རྒྱས་ཐོབ་པར་ཤོག ཐམས་ཅད་ནམ་
མཁའ་མཛོད་བཞིན་དུ། ལོངས་སྤྱོད་ཟད་པ་མེད་པར་ཤོག རྩོད་པ་མེད་
ཅིང་འཚེ་མེད་པ། རང་དབང་དུ་ནི་སྤྱོད་གྱུར་ཅིག ཟག་མེད་འདོད་ཡོན་
དྲུག་ལྡན་ལ། ཞེན་མེད་ཚུལ་དུ་ལོངས་སྤྱད་ནས། བདག་མེད་མཉམ་པའི་
དོན་རྟོགས་ཏེ། སྐྱེ་མེད་ཆོས་སྐུ་ཐོབ་པར་ཤོག རྣམ་སྣང་མངོན་བྱང་ལས་སོ།
བདག་ གི་ བསམ་ པའི་ སྟོབས་དག་ དང༌ ། དེ་བཞིན་ གཤེགས་པའི་ སྦྱིན་
སྟོབས་དང༌། ཆོས་ཀྱི་དབྱིངས་ཀྱི་སྟོབས་རྣམས་ཀྱིས། སེམས་ཅན་རྣམས་
ལ་ཕན་འདོགས་པས། དོན་རྣམས་གང་དག་བསམ་པ་ཀུན། འཇིག་རྟེན་
ཁམས་ནི་མ་ལུས་པར། དེ་དག་ཐམས་ཅད་ཅི་རིགས་པ། ཐོགས་པ་མེད་
པར་ འབྱུང་གྱུར་ཅིག ཁམས་ གསུམ་ དག་ པའི་ ཞིང་ ། སྲིད་ གསུམ་ སྙིང་
རྗེའི་མགྲོན། མ་ལུས་ཁྱབ་པའི་ཟས། ཆོས་ཉིད་རྟོགས་པའི་མཐུས། མི་
ཟད་གཏེར་དུ་བསྔོ། ཞེས་བྱ་ལ་དམིགས་གནད་དེ་དང་མ་བྲལ་བའི་ངང་ནས། ཨོཾ་ཨཱཿ
ཧཱུྃ། ཅི་རིགས་དང༌། མ་ཎི་ བརྒྱ་ རྩ་བགྲང་ནས། སྦྱིན་ པ་ རྒྱ་ ཆེན་ སོགས་ནས། སྐྱེ་
ཆུ་འདི་དག་སྦྱིན་པས་གྲོལ་གྱུར་ཅིག། ཞེས་སོགས་སྨོན་ལམ་དང་། འབྱུང་པོ་
གང་དག་འདིར་ནི་སོགས་དང་། བགེགས་རིགས་སྟོང་ཕྲག་སོགས། བཀྲ་ཤིས་
ཀྱི་ཚིགས་བཅད་བརྗོད་པར་བྱའོ། འདི་ནི་སྦྱིན་པའི་ཕར་ཕྱིན་རྫོགས་པ་དང་། བར་ཆད་ཞི་
117
116



བའི་ཐབས་ཁྱད་པར་ཅན་ཡིན་པས་སུས་ཀྱང་ཉམས་སུ་བླངས་བར་བྱ་ལ། ལྷག་པར་དུས་
ངན་གྱི་སེམས་ཅན་རྣམས་ བརྣབ་སེམས་དང་ཉམས་ཆགས་འཕེལ་བའི་སྐབས་སུ། །
ཟ་འདྲེ་འགོང་པོ་མང་ཞིང་། ལོངས་སྤྱོད་ལ་གནོད་པ་མང་བའི་དུས་དང་ཟས་ནོར་གྱི་ཕྱིར་
དུ་ཡུལ་སྣ་ཚོགས་སུ་རྒྱུ་བའི་སྐབས་དང་། ནད་རིམས་ཕྱུག་གོད་མང་ཞིང་རྨི་ལམ་ངན་པའི་
སྐབས་དང༌། གཅན་སྤྱང་བྱི་བ་སོགས་ཀྱིས་གནོད་པ་དང་། འདྲེས་གནོན་དྭགས་པ་དང་
འདྲེ་ངོ་ཆེ་བའི་སྐབས་སོགས་སུ་བྱས་ནས་བར་ཆད་དང་གནོད་པ་ཞི། རྒྱུན་དང་སྐབས་སུ་
སྙིང་རྗེའི་ཀུན་ནས་བསླང་སྟེ་བྱས་ན་འཆི་བ་བསླུ། ནད་གདོན་གྲོལ། སྲིས་རྨེ་ཞི་མཐུན་
རྐྱེན་འཕེལ། ཚོགས་རྫོགས་པ་སོགས་རང་གཞན་ལ་འཕྲལ་དང་ཡུན་གྱི་ཕན་པའི་དགོས་
པ་ནན་ཏན་དུ་བྱའོ། ཅེས་པའང་རྒྱ་སྟོང་དབང་ཕུག་ཏུ་རྨི་ལམ་རྐྱེན་ལས་ཕྱིར་ནང་ཟླ་བ་
བཅུ་བའི་ཚེས་བཅོ་བརྒྱད་ལ་མི་ཕམ་པས་ཕན་སེམས་ཀྱིས་བྲིས་པ་དགེ་བར་གྱུར་ཅིག
མངྒ་ལམ། དགེའོ། བཀྲ་ཤིས་པར་གྱུར་ཅིག་གུ།
༈ དམར་གསུར་ལ་བརྟེན་ནས་རང་གཞན་གྱི་འཆི་བ་བསླུ་བ་ནི། །
ཨོཾ་ཨཱ་ཧཱུྃ༔ ལན་གསུམ་བརྗོད། དམར་གསུར་འདོད་ཡོན་རྒྱ་མཚོ་འདི། དཀོན་
མཆོག་སྲིད་ཞིའི་མགྲོན་རྣམས་ལ། ཟས་ཀྱི་ཉེར་ལེན་མི་མངའ་ཡང་།།
མཆོད་པའི་ཡུལ་དུ་དམིགས་ནས་འབུལ། བདག་ཅག་བསོད་ནམས་
ཚོགས་རྫོགས་ནས། མྱུར་དུ་ཡེ་ཤེས་མཐོང་བར་ཤོག མགོན་པོ་ཡོན་ཏན་
མགྲོན་རྣམས་ལ། ཟག་མེད་བདུད་རྩིར་དམིགས་ནས་འབུལ། བྱང་ཆུབ་
སྒྲུབ་ལ་བར་གཅོད་པའི། འགལ་རྐྱེན་མི་མཐུན་ཕྱོགས་ལས་སྲུངས། རིཊ་
དྲུག་སྙིང་རྗེའི་མགྲོན་རྣམས་ཀྱིས། རང་རང་འདོད་པའི་ལོངས་སྤྱོད་དུ།
མཐོང་ནས་ཟད་མེད་གཏེར་ལ་སྤྱོད། དགའ་མགུ་ཚིམ་ཤིང་ཡི་རང་ནས།
སོ་སོའི་སྡུག་བསྔལ་བྲལ་བར་ཤོག བགེགས་རིགས་ལན་ཆགས་མགྲོན་
རྣམས་ལ། ཕམ་རྒྱལ་འཐབ་རྩོད་མེད་པར་བསྔོ། སོ་སོའི་ཡིད་ལ་གང་
འདོད་པའི། ཟད་མི་ཤེས་པའི་ལོངས་སྤྱོད་དུ། གྱུར་ནས་ཤ་མཁོན་བུ་ལོན་
བྱང་། གནོད་སེམས་འཁོན་འཛིན་དག་པར་ཤོག ཁྱད་པར་གཞན་གྱི་
ལུས་སྲོག་ལ། རྣམ་པར་སྡང་བའི་གནོད་སྦྱིན་དང་། ཤ་ཟ་སྲིན་པོ་འབྱུང་
བོའི་གདོན། ཚེ་རྐུ་མདངས་འཕྲོག་སྲོག་ལེན་ཅིང་། ཤ་དང་ཁྲག་ལ་
གདུང་བ་རྣམས། དམར་གསུར་འདོད་ཡོན་ཀུན་ཁྱབ་འདིས། ངོམས་ཤིང་
ཚིམས་ལ་མཐུན་གྱུར་ཅིང་། ཁྲོ་ཞིང་གཏུམ་པའི་སེམས་བོར་ནས། བྱང་
ཆུབ་སེམས་དང་ལྡན་པར་ཤོག རྒྱུ་འབྲས་བསླུ་བ་མེད་པ་དང༌། དཀོན་
མཆོག་གསུམ་གྱི་བདེན་པ་དང་། བདག་གི་ལྷག་བསམ་རྣམ་དག་མཐུས།
བྱམས་པའི་སྟོབས་ཀྱིས་གནོད་སྦྱིན་ལས། རང་གི་ཡུལ་ཁམས་བསྲུང་བ་
བཞིན། མཐར་ཐུག་རང་གཞན་དོན་ཡོད་ཅིང་། གནས་སྐབས་འཆི་བས་
འཇིགས་པ་ལས། འགྲོ་བ་མང་པོ་སྲོག་ཐར་ཤོག གང་ཞིག་འདི་རུ་ལྷག་
པ་ཡི། སའམ་འོན་ཏེ་བར་སྣང་གནས། འབྱུང་པོ་གདུག་པའི་སེམས་ལྡན་
li8
119



ཀྱང་། རྒྱུད་ལ་བྱང་ཆུབ་སེམས་སྐྱེས་ནས། གཞན་ལ་འཚེ་བའི་བློ་སྤངས་
ཏེ། ཐར་པའི་ས་བོན་ཐེབས་པར་ཤོག ཆོས་རྣམས་ཐམས་ཅད་རྒྱུ་ལས་
བྱུང༌། སོགས་དགེ་བ་བསྔོ། སྤྱིར་དུས་ལ་ངེས་པ་མེད་ཅིང་ཁྱད་པར་མུན་སྲོས་ལ་གནོད་
སྦྱིན་རྣམས་གཞན་གྱི་སྲོག་ལ་འཚེ་བའི་སླད་དུ་རྒྱུ་བ་ཡིན་པས། དེ་ཚེ་དམར་གསུར་སྦྱར་
ཞིང་རང་གི་རྒྱུད་ལ་བྱམས་སྙིང་རྗེ་བྱང་ཆུབ་ཀྱི་སེམས་དང་ལྡན་པས་ཆོས་དང་ཟང་ཟིང་
གི་སྦྱིན་པ་ཐུན་མོང་དུ་གྱུར་པ་འདི་བྱས་ན་ཕན་ཡོན་བསམ་གྱིས་མི་ཁྱབ་པ་ཡིན་ནོ། ཞེས་
པའང་ཀློང་གསལ་བ་དང་ཆོས་ལྡན་བས་བསྐུལ་ངོར་རིག་པ་འཛིན་པ་མཁྱེན་བརྩེ་ལྷས་སོ།
༈ བསླུ་མེད་དཀོན་མཆོག་གསུམ་གྱི་ངོ་བོ་ཉིད། ངན་སོང་འཇིགས་ལས་སྒྲོལ་
བའི་དཔའ་བོ་ཆེ། དག་པའི་ཞིང་དུ་འདྲེན་པའི་དེད་དཔོན་མཆོག མགོན་པོ་
འོད་དཔག་མེད་ལ་ཕྱག་འཚལ་ལོ། གནད་གཅོད་གཤིན་རྗེའི་འཇིགས་ལས་
སྐྱབས་དུ་གསོལ། འཇིགས་རུང་བར་དོའི་འཕྲང་ལས་བསྒྲལ་དུ་གསོལ།
བཟོད་དཀའ་ངན་འགྲོའི་གཡང་ལས་དྲོངས་དུ་གསོལ། ཞིང་མཆོག་བདེ་བ་
ཅན་ལ་ཁྲིད་དུ་གསོལ། རེ་ས་གཞན་ན་མེད་དོ་ཐུགས་རྗེས་ཟུང་།
༈ མཁས་གྲུབ་རཱ་ག་ཨ་སྱས་མཛད་པའི་རྣམ་དག་བདེ་ཆེན་
ཞིང་གི་སྨོན་ལམ་བཞུགས་སོ།།
ཨོཾ་ཨ་མི་དྷེ་ཝ་ཧཱུྃ༔ འདི་ཉིད་ཆགས་མེད་ཐུགས་དམ་མཛོད། ལག་པ་ན་ཡང་འབད་ནས་
བྲིས། མང་པོ་འགའ་ལ་ཨེ་ཕན་བསམ། དཔེ་གཅོད་འདོན་མི་གདའ་ན་གཡོར། འདི་ལས་
ཕན་ཡོན་ཆེ་བ་མེད། འདི་བས་ཟབ་པའི་གདམས་ངག་མེད། ང་ཡི་ཆོས་ཀྱི་རྩ་བ་ཡིན།
རང་གར་མ་བསྐྱུར་ཉམས་ལེན་འབུངས། འདི་ནི་མདོ་ལུགས་ཡིན་པའི་ཕྱིར། ལུང་མ་ཐོབ་
ཀྱང་འདོན་ནི་རུང་། ཨེ་མ་ཧོ། འདི་ནས་ཉི་མ་ནུབ་ཀྱི་ཕྱོགས་རོལ་ན། གྲངས་
མེད་འཇིག་རྟེན་མང་པོའི་ཕ་རོལ་ན། ཅུང་ཟད་སྟེང་དུ་འཕགས་པའི་ཡུལ་
ས་ན། རྣམ་པར་དག་པའི་ཞིང་ཁམས་བདེ་བ་ཅན། བདག་གིས་ཆུ་བུར་
མིག་གིས་མ་མཐོང་ཡང་། རང་སེམས་གསལ་བའི་ཡིད་ལ་ལམ་མེར་
གསལ། དེ་ན་བཅོམ་ལྡན་རྒྱལ་བ་འོད་དཔག་མེད། པདྨ་རཱ་གིའི་མདོག་
ཅན་གཟི་བརྗིད་འབར། དབུ་ལ་གཙུག་ཏོར་ཞབས་ལ་འཁོར་ལོ་སོགས།
མཚན་བཟང་སོ་གཉིས་དཔེ་བྱད་བརྒྱད་ཅུས་སྤྲས། ཞལ་གཅིག་ ཕྱག་
གཉིས་མཉམ་བཞག་ལྷུང་བཟེད་འཛིན། ཆོས་གོས་རྣམ་གསུམ་གསོལ་
ཞིང་སྐྱིལ་ཀྲུང་གིས། པདྨ་སྟོང་ལྡན་ཟླ་བའི་གདན་སྟེང་དུ། བྱང་ཆུབ་ཤིང་
ལ་སྐུ་རྒྱབ་བརྟེན་མཛད་དེ། ཐུགས་རྗེའི་སྤྱན་གྱིས་རྒྱང་ནས་བདག་ལ་
གཟིགས། གཡས་སུ་བྱང་ཆུབ་སེམས་དཔའ་སྤྱན་རས་གཟིགས། སྐུ་
མདོག་དཀར་པོ་ཕྱག་གཡོན་པད་དཀར་འཛིན། གཡོན་དུ་བྱང་ཆུབ་
སེམས་དཔའ་མཐུ་ཆེན་ཐོབ། སྔོན་པོ་རྡོ་རྗེས་མཚན་པའི་པདྨ་གཡོན།
གཡས་གཉིས་སྐྱབས་སྦྱིན་ཕྱག་རྒྱ་བདག་ལ་བསྟན། གཙོ་བོ་གསུམ་པོ་རི་
རྒྱལ་ལྷུན་པོ་བཞིན། ལྷང་ངེ་ལྷན་ནེ་ལྷམ་མེར་བཞུགས་པའི་འཁོར།
120
121



བྱང་ཆུབ་སེམས་དཔའི་དགེ་སློང་བྱེ་བ་འབུམ། ཀུན་ཀྱང་གསེར་མདོག་
མཚན་དང་དཔེ་བྱད་བརྒྱན། ཆོས་གོས་རྣམ་གསུམ་གསོལ་ཞིང་སེར་ལྟེམ་
མེ། མོས་གུས་ཕྱག་ལ་ཉེ་རིང་ཁྱད་མེད་ཕྱིར། བདག་གིས་སྒོ་གསུམ་གུས་
པས་ཕྱག་འཚལ་ལོ། ཆོས་སྐུ་སྣང་བ་མཐའ་ཡས་རིགས་ཀྱི་བདག ཕྱག་
གཡས་འོད་ཟེར་ལས་སྤྲུལ་སྤྱན་རས་གཟིགས། ཡང་སྤྲུལ་སྤྱན་རས་
གཟིཊ་དབང་བྱེ་བ་བརྒྱ། ཕྱག་གཡོན་འོད་ཟེར་ལས་སྤྲུལ་སྒྲོལ་མ་སྟེ།
ཡང་སྤྲུལ་སྒྲོལ་མ་བྱེ་བ་ཕྲག་བརྒྱ་འགྱེད། ཐུགས་ཀྱི་འོད་ཟེར་ལས་སྤྲུལ་
པདྨ་འབྱུང་། ཡང་སྤྲུལ་ཨོ་རྒྱན་བྱེ་བ་ཕྲག་བརྒྱ་འགྱེད། ཆོས་སྐུ་འོད་
དཔག་མེད་ལ་ཕྱག་འཚལ་ལོ། སངས་རྒྱས་སྤྱན་གྱིས་ཉིན་མཚན་དུས་
དྲུག་ཏུ། སེམས་ཅན་ཀུན་ལ་བརྩེ་བས་རྟག་ཏུ་གཟིགས། སེམས་ཅན་ཀུན་
གྱི་ཡིད་ལ་གང་དྲན་པའི། རྣམ་རྟོག་གང་འགྱུ་རྟག་ཏུ་ཐུགས་ཀྱིས་མཁྱེན།
སེམས་ཅན་ཀུན་གྱིས་ངག་ཏུ་གང་སྨྲས་ཚིག རྟག་ཏུ་མ་འདྲེས་སོ་སོར་སྙན་
ལ་གསན། ཀུན་མཁྱེན་འོད་དཔག་མེད་ལ་ཕྱག་འཚལ་ལོ། ཆོས་སྤང་
མཚམས་མེད་བྱས་པ་མ་གཏོགས་པ། ཁྱེད་ལ་དད་ཅིང་སྨོན་ལམ་བཏབ་
ཚད་ཀུན། བདེ་བ་ཅན་དེར་སྐྱེ་བའི་སྨོན་ལམ་འགྲུབ། བར་དོར་བྱོན་
ནས་ཞིང་དེར་འདྲེན་པར་གསུངས། འདྲེན་པ་འོད་དཔག་མེད་ལ་ཕྱག་
འཚལ་ལོ། ཁྱེད་ཀྱི་སྐུ་ཚེ་བསྐལ་བ་གྲངས་མེད་དུ། མྱ་ངན་མི་འདའ་ད་ལྟ་
མངོན་སུམ་བཞུགས། ཁྱེད་ལ་རྩེ་གཅིག་གུས་པས་གསོལ་བཏབ་ན།
ལས་ཀྱི་རྣམ་པར་སྨིན་པ་མ་གཏོགས་པའི། ཚེ་ཟད་པ་ཡང་ལོ་བརྒྱ་ཐུབ་
པ་དང༌། དུས་མིན་འཆི་བ་མ་ལུས་བཟློག་པར་གསུངས། མགོན་པོ་ཚེ་
དཔག་མེད་ལ་ཕྱག་འཚལ་ལོ། སྟོང་གསུམ་འཇིག་རྟེན་རབ་འབྱམས་
གྲངས་མེད་པ། རིན་ཆེན་གྱིས་བཀང་སྦྱིན་པ་བྱིན་པ་བས། འོད་དཔག་
མེད་པའི་མཚན་དང་བདེ་བ་ཅན། ཐོས་ནས་དད་པས་ཐལ་མོ་སྦྱར་བྱས་
ན། དེ་ནི་དེ་བས་བསོད་ནམས་ཆེ་བར་གསུངས། དེ་ཕྱིར་འོད་དཔག་མེད་
ལ་གུས་ཕྱག་འཚལ། གང་ཞིག་འོད་དཔག་མེད་པའི་མཚན་ཐོས་ནས། ཁ་
ཞེ་མེད་པར་སྙིང་ཁོང་རུས་པའི་གཏིང་། ལན་གཅིག་ཙམ་ཞིག་དད་པ་
སྐྱེས་པ་ན། དེ་ནི་བྱང་ཆུབ་ལམ་ལས་ཕྱིར་མི་ལྡོག མགོན་པོ་འོད་དཔག་
མེད་ལ་ཕྱག་འཚལ་ལོ། སངས་རྒྱས་འོད་དཔག་མེད་པའི་མཚན་ཐོས་
ནས། དེ་ནི་བྱང་ཆུབ་སྙིང་པོ་མ་ཐོབ་བར། བུད་མེད་མི་སྐྱེ་རིགས་ནི་བཟང་
པོར་སྐྱེ། ཚེ་རབས་ཀུན་ཏུ་ཚུལ་ཁྲིམས་རྣམ་དག་འགྱུར། བདེ་གཤེགས་
འོད་དཔག་མེད་ལ་ཕྱག་འཚལ་ལོ། བདག་གི་ལུས་དང་ལོངས་སྤྱོད་དགེ་
རྩར་བཅས། དངོས་སུ་འབྱོར་པའི་མཆོད་པ་ཅི་མཆིས་པ། ཡིད་སྤྲུལ་
བཀྲ་ཤིས་རྫས་རྟགས་རིན་ཆེན་བདུན། གདོད་ནས་གྲུབ་པ་སྟོང་གསུམ་
འཇིག་རྟེན་གྱི། གླིང་བཞི་རི་རབ་ཉི་ཟླ་བྱེ་བ་བརྒྱ། ལྷ་ཀླུ་མི་ཡི་ལོངས་
122
123



སྤྱོད་ཐམས་ཅད་ཀུན། བློ་ཡིས་བླངས་ཏེ་འོད་དཔག་མེད་ལ་འབུལ།
བདག་ལ་ཕན་ཕྱིར་ཐུགས་རྗེའི་སྟོབས་ཀྱིས་བཞེས། ཕ་མས་ཐོག་དྲངས་
བདག་སོགས་འགྲོ་ཀུན་གྱི། ཐོག་མ་མེད་པའི་དུས་ནས་ད་ལྟའི་བར།
སྲོག་གཅོད་མ་བྱིན་ལེན་དང་མི་ཚངས་སྤྱོད། ལུས་ཀྱི་མི་དགེ་གསུམ་པོ་
མཐོལ་ལོ་བཤགས། རྫུན་དང་ཕྲ་མ་ཚིག་རྩུབ་ངག་འཆལ་བ། ངག་གི་
མི་དགེ་བཞི་པོ་མཐོལ་ལོ་བཤགས། བརྣབ་སེམས་གནོད་སེམས་ལོག་
པར་ལྟ་བ་སྟེ། ཡིད་ཀྱི་མི་དགེ་གསུམ་པོ་མཐོལ་ལོ་བཤགས། ཕ་མ་སློབ་
དཔོན་དགྲ་བཅོམ་བསད་པ་དང༌། རྒྱལ་བའི་སྐུ་ལ་ངན་སེམས་སྐྱེས་པ་
དང་། མཚམས་མེད་ལྔ་ཡི་ལས་བསགས་མཐོལ་ལོ་བཤགས། དགེ་སློང་
དགེ་ཚུལ་བསད་དང་བཙུན་མ་ཕབ། སྐུ་གཟུགས་མཆོད་རྟེན་ལྷ་ཁང་
བཤིགས་ལ་སོགས། ཉེ་བའི་མཚམས་མེད་སྡིག་བྱས་མཐོལ་ལོ་བཤགས།
དཀོན་མཆོག་ལྷ་ཁང་གསུང་རབ་རྟེན་གསུམ་སོགས། དཔང་ཞེས་ཚད་
བཙུགས་མནའ་ཟོས་ལ་སོགས་པ། ཆོས་སྤངས་ལས་ངན་བསགས་པ་
མཐོལ་ལོ་བཤགས། ཁམས་གསུམ་སེམས་ཅན་བསད་ལས་སྡིག་ཆེ་བ།
བྱང་ཆུབ་སེམས་དཔའ་རྣམས་ལ་སྐུར་པ་བཏབ། དོན་མེད་སྡིག་ཆེན་
བསགས་པ་མཐོལ་ལོ་བཤགས། དགེ་བའི་ཕན་ཡོན་སྡིག་པའི་ཉེས་
དམིགས་དང༌། དམྱལ་བའི་སྡུག་བསྔལ་ཚེ་ཚད་ལ་སོགས་པ། ཐོས་ཀྱང་
མི་བདེན་བཤད་ཚོད་ཡིན་བསམ་པ། མཚམས་མེད་ལྔ་བས་ཐུ་བའི་ལས་
ངན་པ། ཐར་མེད་ལས་ངན་བསགས་པ་མཐོལ་ལོ་བཤགས། ཕམ་པ་
བཞི་དང་ལྷག་ མ་བཅུ་གསུམ་དང༌། སྤང་ལྟུང་སོར་བཤཊ་ ཉེས་བྱས་
སྡེ་ཚན་ལྔ། སོ་ཐར་ཚུལ་ཁྲིམས་འཆལ་བ་མཐོལ་ལོ་བཤགས། ནག་པོའི་
ཆོས་བཞི་ལྟུང་བ་ལྔ་ལྔ་བརྒྱད། བྱང་སེམས་བསླབ་པ་ཉམས་པ་མཐོལ་ལོ་
བཤགས། རྩ་ལྟུང་བཅུ་བཞི་ཡན་ལག་སྦོམ་པོ་བརྒྱད། གསང་སྔགས་དམ་
ཚིག་ཉམས་པ་མཐོལ་ལོ་བཤགས། སྡོམ་པ་མ་ཞུས་མི་དགེའི་ལས་བྱས་པ།
མི་ཚངས་སྤྱོད་དང་ཆང་འཐུང་ལ་སོགས་པ། རང་བཞིན་ཁ་ན་མ་ཐོའི་སྡིག་
པ་སྟེ། སྡིག་པ་སྡིག་ཏུ་མ་ཤེས་མཐོལ་ལོ་བཤགས། སྐྱབས་སྡོམ་དབང་
སྐུར་ལ་སོགས་ཐོབ་ན་ཡང༌། དེ་ཡི་སྡོམ་པ་དམ་ཚིག་བསྲུང་མ་ཤེས།
བཅས་པའི་ལྟུང་བ་ཕོག་པ་མཐོལ་ལོ་བཤགས། འགྱོད་པ་མེད་ན་བཤཊ་
པས་མི་འདག་པས། སྔར་བྱས་སྡིག་པ་ཁོང་དུ་དུག་སོང་ལྟར། ངོ་ཚ་འཇིཊ་
སྐྲག་འགྱོད་པ་ཆེན་པོས་བཤགས། ཕྱིན་ཆད་སྡོམ་སེམས་མེད་ན་མི་འདག་
པས། ཕྱིན་ཆད་སྲོག་ལ་བབས་ཀྱང་མི་དགེའི་ལས། ད་ནས་མི་བགྱིད་
སེམས་ལ་དམ་བཅའ་བཟུང་། བདེ་བཤེགས་འོད་དཔག་མེད་པ་སྲས་
བཅས་ཀྱིས། བདག་རྒྱུད་ཡོངས་སུ་དག་པར་བྱིན་གྱིས་རློབས། གཞན་
གྱིས་དགེ་བ་བྱེད་པ་ཐོས་པའི་ཚེ། དེ་ལ་ཕྲག་དོག་མི་དགེའི་སེམས་སྤངས་
i24
125



ནས། སྙིང་ནས་དགའ་བས་རྗེས་སུ་ཡི་རང་ན། དེ་ཡི་བསོད་ནམས་མཉམ་
དུ་ཐོབ་པར་གསུངས། དེ་ཕྱིར་འཕགས་པ་རྣམས་དང་སོ་སྐྱེ་ཡིས། དགེ་
བ་གང་བསྒྲུབ་ཀུན་ལ་ཡི་རང་ངོ༌། བླ་མེད་བྱང་ཆུབ་མཆོག་ཏུ་སེམས་
བསྐྱེད་ནས། འགྲོ་དོན་རྒྱ་ཆེན་མཛད་ལ་ཡི་རང་ངོ༌། མི་དགེ་བཅུ་པོ་
སྤངས་པ་དགེ་བ་བཅུ། གཞན་གྱི་སྲོག་བསྐྱབ་སྦྱིན་པ་གཏོང་བ་དང་། སྡོམ་
པ་སྲུང་ཞིང་བདེན་པར་སྨྲ་བ་དང་། འཁོན་པ་སྡུམ་དང་ཞི་དུལ་དྲང་པོར་
སྨྲ། དོན་དང་ལྡན་པའི་གཏམ་བརྗོད་འདོད་པ་ཆུང༌། བྱམས་དང་སྙིང་རྗེ་
སྒོམ་ཞིང་ཆོས་ལ་སྤྱོད། དགེ་བ་དེ་རྣམས་ཀུན་ལ་ཡི་རང་ངོ༌། ཕྱོགས་
བཅུའི་འཇིག་རྟེན་རབ་འབྱམས་ཐམས་ཅད་ན། རྫོགས་སངས་རྒྱས་ནས་
རིང་པོར་མ་ལོན་པ། དེ་དག་རྣམས་ལ་ཆོས་ཀྱི་འཁོར་ལོ་ནི། རྒྱ་ཆེན་མྱུར་
དུ་སྐོར་བར་བདག་གིས་བསྐུལ། མངོན་ཤེས་ཐུགས་ཀྱིས་དེ་དོན་མཁྱེན་
པར་གསོལ། སངས་རྒྱས་བྱང་སེམས་བསྟན་འཛིན་དགེ་བའི་བཤེས། མྱ་
ངན་འདའ་བར་བཞེད་ཀུན་དེ་དག་ལ། མྱ་ངན་མི་འདའ་བཞུགས་པར་
གསོལ་བ་འདེབས། འདིས་མཚོན་བདག་གི་དུས་གསུམ་དགེ་བ་རྣམས།
འགྲོ་བ་སེམས་ཅན་ཀུན་གྱི་དོན་དུ་བསྔོ། ཀུན་ཀྱང་བླ་མེད་བྱང་ཆུབ་མྱུར་
ཐོབ་ནས། ཁམས་གསུམ་འཁོར་བ་དོང་ནས་སྤྲུགས་གྱུར་ཅིག དེ་ཡི་དགེ་
བ་བདག་ལ་མྱུར་སྨིན་ནས། ཚེ་འདིར་དུས་མིན་འཆི་བ་བཅོ་བརྒྱད་ཞི།
ནད་མེད་ལང་ཚོ་རྒྱས་པའི་ལུས་སྟོབས་ལྡན། དཔལ་འབྱོར་འཛད་མེད་
དབྱར་གྱི་གདྨ་ལྟར། བདུད་དགྲའི་འཚེ་བ་མེད་ཅིང་དམ་ཆོས་སྤྱོད།
བསམ་པའི་དོན་ཀུན་ཆོས་ལྡན་ཡིད་བཞིན་འགྲུབ། བསྟན་དང་འགྲོ་ལ་
ཕན་ཐོགས་རྒྱ་ཆེན་འགྲུབ། མི་ལུས་དོན་དང་ལྡན་པ་འགྲུབ་པར་ཤོག་
བདག་དང་བདག་ལ་འབྲེལ་ཐོགས་ཀུན། འདི་ནས་ཚེ་འཕོས་གྱུར་མ་ཐག་
སྤྲུལ་པའི་སངས་རྒྱས་འོད་དཔག་མེད། དགེ་སློང་དགེ་འདུན་འཁོར་གྱིས་
བསྐོར། མདུན་དུ་མངོན་སུམ་འབྱོན་པར་ཤོག དེ་མཐོང་ཡིད་དགའ་སྣང་
བ་ སྐྱིད། ཤི་བའི་སྡུག་བསྔལ་མེད་ པར་ ཤོག བྱང་ ཆུབ་ སེམས་ དཔའ་
མཆེད་བརྒྱད་ནི། རྫུ་འཕྲུལ་སྟོབས་ཀྱིས་ནམ་མཁར་བྱོན། བདེ་བ་
ཅན་དུ་འགྲོ་བ་ཡི། ལམ་སྟོན་ལམ་སྣ་འདྲེན་པར་ཤོག ངན་སོང་སྡུག་
བསྔལ་བཟོད་བླག་མེད། ལྷ་མིའི་བདེ་སྐྱིད་མི་རྟག་འགྱུར། དེ་ལ་སྐྲག་
སེམས་སྐྱེ་བར་ཤོག ཐོག་མ་མེད་ནས་ད་ལྟའི་བར། འཁོར་བ་འདི་ན་ཡུན་
རེ་རིང་། དེ་ལ་སྐྱོ་བ་སྐྱེ་བར་ཤོག མི་ནས་མི་རུ་སྐྱེ་ཆོག་ཀྱང་། སྐྱེ་རྒ་ན་
འཆི་གྲངས་མེད་མྱོང་། དུས་ངན་སྙིགས་མར་བར་ཆད་མང་། མི་དང་ལྷ་
ཡི་བདེ་སྐྱིད་འདི། དུག་དང་འདྲེས་པའི་ཟས་བཞིན་དུ། འདོད་པ་སྤུ་
ཙམ་མེད་པར་ཤོག ཉེ་དུ་ཟས་ནོར་མཐུན་ གྲོགས་རྣམས། མི་རྟག་སྒྱུ་
མ་རྨི་ལམ་བཞིན། ཆགས་ཞེན་སྤུ་ཙམ་མེད་པར་ཤོག ས་ཆ་ཡུལ་རིས་
127



ཁང་ཁྱིམ་རྣམས། རྨི་ལམ་ཡུལ་གྱི་ཁང་ཁྱིམ་ལྟར། བདེན་པར་མ་གྲུབ་
ཤེས་པར་ཤོག ཐར་མེད་འཁོར་བའི་རྒྱ་མཚོ་ནས། ཉེས་ཆེན་བཙོན་
ནས་ཐར་བ་བཞིན། བདེ་བ་ཅན་གྱི་ཞིང་ཁམས་སུ། ཕྱི་ལྟས་མེད་པར་
འབྲོས་བར་ཤོག ཆགས་ཞེན་འཁྲི་བ་ཀུན་བཅད་ནས། བྱ་རྒོད་ནི་ནས་
ཐར་བ་བཞིན། ནུབ་ཀྱི་ཕྱོགས་ཀྱི་ནམ་མཁའ་ལ། འཇིག་རྟེན་ཁམས་ནི་
གྲངས་མེད་པ། སྐད་ཅིག་ཡུད་ལ་བགྲོད་བྱས་ནས། བདེ་བ་ཅན་དུ་ཕྱིན་
པར་ཤོག དེ་རུ་སངས་རྒྱས་འོད་དཔག་མེད། མངོན་སུམ་བཞུགས་པའི་
ཞལ་མཐོང་ནས། སྒྲིབ་པ་ཐམས་ཅད་དག་པར་ཤོག སྐྱེ་གནས་བཞི་ཡི་
མཆོག་གྱུར་པ། མེ་ཏོག་པདྨའི་སྙིང་བོ་ལ། བརྫུས་ཏེ་སྐྱེ་བ་ལེན་པར་ཤོག
སྐད་ཅིག་ཉིད་ལ་ལུས་རྫོགས་ནས། མཚན་དཔེ་ལྡན་པའི་ལུས་ཐོབ་ཤོག
མི་སྐྱེ་དོགས་པའི་ཐེ་ཚོམ་གྱིས། ལོ་གྲངས་ལྔ་བརྒྱའི་བར་དག་ཏུ། ནང་
དེར་བདེ་སྐྱིད་ལོངས་སྤྱོད་ལྡན། སངས་རྒྱས་གསུང་ནི་ཐོས་ན་ཡང་།
མེ་ཏོག་ཁ་ནི་མི་བྱེ་བས། སངས་རྒྱས་ཞལ་མཇལ་ཕྱི་བའི་སྐྱོན། དེ་འདྲ་
བདག་ལ་མི་འབྱུང་ཤོག སྐྱེས་མ་ཐག་ཏུ་མེ་ཏོག་ཕྱེ། འོད་དཔག་མེད་
པའི་ཞལ་མཐོང་ཤོག བསོད་ནམས་སྟོབས་དང་རྫུ་འཕྲུལ་གྱིས། ལག་
པའི་མཐིལ་ནས་མཆོད་པའི་སྤྲིན། བསམ་མི་ཁྱབ་པར་སྤྲོས་བྱས་ནས།
སངས་རྒྱས་འཁོར་བཅས་མཆོད་པར་ཤོག དེ་ཚེ་བཞིན་གཤེགས་པ་དེས།
ཕྱག་གཡས་བརྐྱང་ནས་མགོ་ལ་བཞག བྱང་ཆུབ་ལུང་བསྟན་ཐོབ་པར་
ཤོག ཟབ་དང་རྒྱ་ཆེའི་ཆོས་ཐོས་ནས། རང་རྒྱུད་སྨིན་ཅིང་གྲོལ་བར་
ཤོག སྤྱན་ རས་ གཟིགས་དང་མཐུ་ཆེན་ཐོབ། རྒྱལ་སྲས་ཐུ་བོ་རྣམ་གཉིས་
ཀྱིས། བྱིན་གྱིས་རླབས་ཤིང་རྗེས་ བཟུང་ཤོག ཉིན་རེ་ བཞིན་དུ་ཕྱོགས་
བཅུ་ཡི། སངས་རྒྱས་བྱང་སེམས་དཔག་མེད་པ། འོད་དཔག་མེད་པ་
མཆོད་པ་དང༌། ཞིང་དེར་བལྟ་ཕྱིར་འབྱོན་པའི་ཚེ། དེ་དག་ཀུན་ལ་བསྙེན་
བཀུར་ཞིང་། ཆོས་ཀྱི་བདུད་རྩི་ཐོབ་པར་ཤོག རྫུ་འཕྲུལ་ཐོགས་པ་མེད་
པ་ཡིས། མངོན་དགའི་ཞིང་དང་དཔལ་ལྡན་ཞིང་། ལས་རབ་རྫོགས་དང་
སྟུག་པོ་བཀོད། སྔ་དྲོ་དེ་དག་རྣམས་སུ་འགྲོ། མི་བསྐྱོད་རིན་འབྱུང་དོན་
ཡོད་གྲུབ། རྣམ་སྣང་ ལ་ སོགས་ སངས་རྒྱས་ལ། དབང་དང་བྱིན་རླབས་
སྡོམ་པ་ཞུ། མཆོད་པ་དུ་མས་མཆོད་བྱས་ནས། དགོང་མོ་བདེ་བ་ཅན་
ཉིད་དུ། དཀའ་ཚེགས་མེད་པར་སླེབས་པར་ཤོག པོ་ཊ་ལ་དང་ལྕང་ལོ་
ཅན། རྔ་ཡབ་གླིང་དང་ཨོ་རྒྱན་ཡུལ། སྤྲུལ་སྐུའི་ཞིང་ཁམས་བྱེ་བ་བརྒྱར།
སྤྱན་རས་གཟིགས་དང་སྒྲོལ་མ་དང་། ཕྱག་རྡོར་པད་འབྱུང་བྱེ་བ་བརྒྱ།
མཇལ་ཞིང་མཆོད་པ་རྒྱ་མཚོས་མཆོད། དབང་དང་གདམས་ངག་ཟབ་
མོ་ཞུ། མྱུར་དུ་རང་གནས་བདེ་ཆེན་ཞིང་། ཐོགས་པ་མེད་པར་ཕྱིན་པར་
ཤོག ཤུལ་གྱི་ཉེ་དུ་གྲྭ་སློབ་སོགས། ལྷ་ཡི་མིག་གིས་གསལ་བར་མཐོང་།
128
129



སྲུང་སྐྱོབ་བྱིན་གྱིས་རློབས་བྱེད་ཅིང་། འཆི་དུས་ཞིང་དེར་ཁྲིད་པར་ཤོག་
བསྐལ་བཟང་འདི་ཡི་བསྐལ་བའི་ཡུན། བདེ་བ་ཅན་གྱི་ཞག་གཅིག་སྟེ།
བསྐལ་པ་གྲངས་མེད་འཆི་བ་མེད། རྟག་ཏུ་ཞིང་དེར་འཛིན་པར་ཤོག
བྱམས་པ་ནས་བཟུང་མོས་པའི་བར། བསྐལ་བཟང་འདི་ཡི་སངས་རྒྱས་
རྣམས། འཇིག་རྟེན་འདི་ན་ནམ་འབྱོན་ཚེ། རྫུ་འཕྲུལ་སྟོབས་ཀྱིས་འདིར་
འོངས་ནས། སངས་རྒྱས་མཆོད་ཅིང་དམ་ཆོས་ཉན། སླར་ཡང་བདེ་ཆེན་
ཞིང་ཁམས་སུ། ཐོགས་པ་མེད་པར་འགྲོ་བར་ཤོག ༈ སངས་རྒྱས་བྱེ་བ་
ཁྲག་ཁྲིག་བརྒྱ་སྟོང་ཕྲག བརྒྱད་ཅུ་རྩ་ གཅིག་ སངས་རྒྱས་ཞིང་ཀུན་གྱི།
ཡོན་ཏན་བཀོད་པ་ཐམས་ཅད་གཅིག་བསྡོམས་པ། ཞིང་ཁམས་ཀུན་
ལས་ཁྱད་འཕགས་བླ་ན་མེད། བདེ་བ་ཅན་གྱི་ཞིང་དེར་སྐྱེ་བར་ཤོག
རིན་ཆེན་ས་གཞི་ཁོད་སྙོམས་ལག་མཐིལ་ལྟར། ཡངས་ཤིང་རྒྱ་ཆེ་གསལ་
ཞིང་འོད་ཟེར་འབར། མནན་ན་ནེམ་ཞིང་བཏེགས་ན་སྤར་བྱེད་པ། བདེ་
འཇམ་ཡངས་པའི་ཞིང་དེར་སྐྱེ་བར་ཤོག རིན་ཆེན་དུ་མ་ལས་གྲུབ་དཔག་
བསམ་ཤིང་། ལོ་མ་དར་ཟབ་འབྲས་བུ་རིན་ཆེན་བརྒྱན། དེ་སྟེང་སྤྲུལ་
པའི་བྱ་ཚོགས་སྐད་སྙན་སྒྲས། ཟབ་དང་རྒྱ་ཆེའི་ཆོས་ཀྱི་སྒྲ་རྣམས་སྒྲོགས།
ངོ་མཚར་ཆེན་པོའི་ཞིང་དེར་སྐྱེ་བར་ཤོག སྤོས་ཆུའི་ཆུ་ཀླུང་ཡན་ལག་
བརྒྱད་ལྡན་མང་། དེ་བཞིན་བདུད་རྩིའི་ཁྲུས་ཀྱི་རྫིང་བུ་རྣམས། རིན་ཆེན་
སྣ་བདུན་ཐེམ་སྐས་ཕ་གུས་བསྐོར། མེ་ཏོག་པདྨ་དྲི་ཞིམ་འབྲས་བུ་ལྡན།
པདྨའི་འོད་ཟེར་དཔག་ཏུ་མེད་པ་འཕྲོ། འོད་ཟེར་རྩེ་ལ་སྤྲུལ་པའི་སངས་
རྒྱས་བརྒྱན། ཡ་མཚན་ཆེན་པོའི་ཞིང་དེར་སྐྱེ་བར་ཤོག མི་ཁོམ་བརྒྱད་
དང་ ངན་ སོང་སྒྲ་ མི་གྲགས། ཉོན་མོངས་དུག་ལྔ་དུག་གསུམ་ནད་དང་
གདོན། དགྲ་དང་དབུལ་ཕོངས་འཐབ་རྩོད་ ལ་ སོགས་ པ། སྡུག་བསྔལ་
ཐམས་ཅད་ཞིང་དེར་ཐོས་མ་མྱོང༌། བདེ་བ་ཆེན་པོའི་ཞིང་དེར་སྐྱེ་བར་
ཤོག བུད་མེད་མེད་ཅིང་མངལ་ནས་སྐྱེ་བ་མེད། ཀུན་ཀྱང་མེ་ཏོག་པདྨའི་
སྦུབས་ནས་ འཁྲུངས། ཐམས་ ཅད་སྐུ་ལུས་ཁྱད་མེད་ གསེར་གྱི་མདོག
དབུ་ལ་གཙུག་ཏོར་ལ་སོགས་མཚན་དཔེས་བརྒྱན། མངོན་ཤེས་ལྔ་དང་
སྤྱན་ལྔ་ཀུན་ལ་མངའ། ཡོན་ཏན་དཔག་མེད་ཞིང་དེར་སྐྱེ་བར་ཤོག རང་
བྱུང་རིན་ཆེན་སྣ་ཚོགས་གཞལ་ཡས་ཁང་། ཅི་འདོད་ལོངས་སྤྱོད་ཡིད་ལ་
དྲན་པས་འབྱུང་། རྩོལ་སྒྲུབ་མི་དགོས་དགོས་འདོད་ལྷུན་གྱིས་གྲུབ། ང་
ཁྱོད་མེད་ཅིང་བདག་ཏུ་འཛིན་པ་མེད། གང་འདོད་མཆོད་སྤྲིན་ལག་པའི་
མཐིལ་ནས་འབྱུང་། ཐམས་ཅད་བླ་མེད་ཐེག་ཆེན་ཆོས་ལ་སྤྱོད། བདེ་སྐྱིད་
ཀུན་འབྱུང་ཞིང་དེར་སྐྱེ་བར་ཤོག དྲི་ཞིམ་རླུང་གིས་མེ་ཏོག་ཆར་ཆེན་
འབེབས། ཤིང་དང་ཆུ་ཀླུང་པདྨོ་ཐམས་ཅད་ལས། ཡིད་དུ་འོང་བའི་གཟུཊ་
སྒྲ་དྲི་རོ་རེག ལོངས་སྤྱོད་མཆོད་པའི་སྤྲིན་ཕུང་རྟག་ཏུ་འབྱུང་། བུད་མེད་
130
131



མེད་ཀྱང་སྤྲུལ་པའི་ལྷ་མོའི་ཚོགས། མཆོད་པའི་ལྷ་མོ་དུ་མས་རྟག་ཏུ་
མཆོད། འདུག་པར་འདོད་ཚེ་རིན་ཆེན་གཞལ་ཡས་ཁང་། ཉལ་བར་
འདོད་ཚེ་རིན་ཆེན་ཁྲི་བཟང་སྟེང་། དར་ཟབ་དུ་མའི་མལ་སྟན་སྔས་དང་
བཅས། བྱ་དང་ལྗོན་ཤིང་ཆུ་ཀླུང་རོལ་མོ་སོགས། ཐོས་པར་འདོད་ཚེ་སྙན་
པའི་ ཆོས་སྒྲ་སྒྲོགས། མི་ འདོད་ཚེ་ན་རྣ་བར་སྒྲ་མི་གྲགས། བདུད་རྩིའི་
རྫིང་བུ་ཆུ་ཀླུང་དེ་རྣམས་ཀྱང་། དྲོ་གྲང་གང་འདོད་དེ་ལ་དེ་ལྟར་འབྱུང་།
ཡིད་ བཞིན་ འགྲུབ་ པའི་ཞིང་ དེར་སྐྱེ་བར་ཤོག ཞིང་ དེར་རྫོགས་ པའི་
སངས་རྒྱས་འོད་དཔག་མེད། བསྐལ་པ་གྲངས་མེད་མྱ་ངན་མི་འདའ་
བཞུགས། དེ་སྲིད་དེ་ཡི་ཞབས་འབྲིང་བྱེད་པར་ཤོག ནམ་ཞིག་འོད་
དཔག་མེད་དེ་ཞི་བར་གཤེགས། བསྐལ་པ་གངྒཱའི་ཀླུང་གི་བྱེ་མ་སྙེད།
གཉིས་ཀྱི་བར་དུ་བསྟན་པ་གནས་པའི་ཚེ། རྒྱལ་ཚབ་སྤྱན་རས་གཟིགས་
དང་མི་འབྲལ་ཞིང་། དེ་ཡི་ཡུན་ལ་དམ་ཆོས་འཛིན་པར་ཤོག སྲོད་ལ་
དམ་ཆོས་ནུབ་པའི་ཐོ་རང་ལ། སྤྱན་རས་གཟིགས་དེ་མངོན་པར་སངས་
རྒྱས་ནས། སངས་རྒྱས་འོད་ཟེར་ཀུན་ནས་འཕགས་པ་ཡི། དཔལ་བརྩེཊ་
རྒྱལ་པོ་ཞེས་བྱར་གྱུར་པའི་ཚེ། ཞལ་ཏ་མཆོད་ཅིང་དམ་ཆོས་ཉན་པར་
ཤོག སྐུ་ཚེ་བསྐལ་པ་བྱེ་བ་ཁྲག་ཁྲིག་ནི། འབུམ་ཕྲག་དགུ་ཅུ་རྩ་དྲུག་
བཞུགས་པའི་ཚེ། རྟག་ཏུ་ཞབས་འབྲིང་བསྙེན་བཀུར་བྱེད་པ་དང༌།
མི་བརྗེད་གཟུངས་ཀྱིས་དམ་ཆོས་འཛིན་པར་ཤོག མྱ་ངན་འདས་ནས་དེ་
ཡི་བསྟན་པ་ནི། བསྐལ་པ་དུང་ཕྱུར་དྲུག་དང་བྱེ་བ་ཕྲག འབུམ་ཕྲག་
གསུམ་གནས་དེ་ཚེ་ཆོས་འཛིན་ཅིང་། མཐུ་ཆེན་ཐོབ་དང་རྟག་ཏུ་མི་འབྲལ་
ཤོག དེ་ནས་མཐུ་ཆེན་ཐོབ་དེ་སངས་རྒྱས་ནས། དེ་བཞིན་གཤེགས་པ་
རབ་ཏུ་བརྟན་པ་ནི། ཡོན་ཏན་ནོར་བུ་བརྩེགས་པའི་རྒྱལ་པོར་གྱུར། སྐུ་
ཚེ་བསྟན་པ་སྤྱན་རས་གཟིགས་དང་མཉམ། སངས་རྒྱས་དེ་ཡི་རྟག་ཏུ་
ཞབས་འབྲིང་བྱེད། མཆོད་པས་མཆོད་ཅིང་དམ་ཆོས་ཀུན་འཛིན་ཤོག དེ་
ནས་བདག་གི་ཚེ་དེ་བརྗེས་མ་ཐག ཞིང་ཁམས་དེའམ་དག་པའི་ཞིང་
གཞན་དུ། བླ་མེད་རྫོཊ་ པའི་སངས་རྒྱས་ཐོབ་པར་ཤོག རྫོཊ་ སངས་རྒྱས་
ནས་ཚེ་དཔག་མེད་པ་ལྟར། མཚན་ཐོས་ཙམ་གྱིས་འགྲོ་ཀུན་སྨིན་ཅིང་
གྲོལ། སྤྲུལ་པ་གྲངས་མེད་འགྲོ་བ་འདྲེན་པ་སོགས། འབད་མེད་ལྷུན་
གྲུབ་འགྲོ་དོན་དཔག་མེད་ཤོག དེ་བཞིན་གཤེགས་པའི་ཚེ་དང་བསོད་
ནམས་དང༌། ཡོན་ཏན་ཡེ་ཤེས་གཟི་བརྗིད་ཚད་མེད་པ། ཆོས་སྐུ་སྣང་
བ་མཐའ་ཡས་འོད་དཔག་མེད། ཚེ་དང་ཡེ་ཤེས་དཔག་མེད་བཅོམ་ལྡན་
འདས། གང་ཞིག་ཁྱོད་ཀྱི་མཚན་ནི་སུས་འཛིན་ པ། སྔོན་གྱི་ལས་ཀྱི་རྣམ་
སྨིན་མ་གཏོཊ་པ། མེ་ཆུ་དུག་ མཚོན་གནོད་སྦྱིན་སྲིན་པོ་ སོགས། འཇིཊ་
པ་ཀུན་ལས་སྐྱོབ་པར་ཐུབ་པས་གསུངས། བདག་ནི་ཁྱེད་ཀྱི་མཚན་འཛིན་
132
133



ཕྱག་འཚལ་བས། འཇིཊ་དང་སྡུག་བསྔལ་ཀུན་ལས་བསྐྱབ་མཛད་གསོལ།
བཀྲ་ཤིས་ཕུན་སུམ་ཚོགས་པར་བྱིན་གྱིས་རློབས། སངས་རྒྱས་སྐུ་གསུམ་
བརྙེས་པའི་བྱིན་རླབས་དང༌། ཆོས་ཉིད་མི་འགྱུར་བདེན་པའི་བྱིན་རླབས་
དང༌། དགེ་འདུན་མི་ཕྱེད་འདུན་པའི་བྱིན་རླབས་ཀྱིས། ཇི་ལྟར་སྨོན་
ལམ་བཏབ་བཞིན་འགྲུབ་པར་ཤོག དཀོན་མཆོག་གསུམ་ལ་ཕྱག་འཚལ་
ལོ། ཏདྱ་ཐཱ་པཉྩནྡྲི་ཡ་ཨ་ཝ་བོ་དྷ་ནི་སྭཱཧཱ། སྨོན་ལམ་འགྲུབ་པའི་གཟུངས་སོ།
དཀོན་མཆོག་གསུམ་ལ་ཕྱག་འཚལ་ལོ། ན་མོ་མཉྫ་ཤི་ཡེ།ན་མསུ་ཤྲཱི་ཡེ། ན་
མོ་ཨུཏྟ་མ་ཤྲཱི་ཡེ་སྭཱཧཱ། ཞེས་བརྗོད་ནས་ཕྱག་གསུམ་འཚལ་ན་འབུམ་ཐེར་དུ་འགྱུར་
བར་གསུངས། དེ་ནས་རབ་བརྒྱ་ ཕྲག འབྲིང་ཅི་ནུས། ཐ་མ་ཡང་ཕྱག་བདུན་ཡན་འཚལ།
རབ་འདི་མ་ཆགས་པ། འབྲིང་ལོ་ཟླ་ཙམ་མ་ཆགས་པ། ཐ་མ་ནམ་སྐབས་སུ་ཁ་ནུབ་ཏུ་
འཁོར་ནས་བདེ་བ་ཅན་གྱི་ཞིང་ཁམས་ཡིད་ལ་དྲན་ཅིང་འོད་དཔག་མེད་ལ་ཐལ་མོ་སྦྱར་ཏེ་
དད་པ་རྩེ་གཅིག་གིས་བཏོན་ན། ཚེ་འདིར་ཚེའི་བར་ཆད་སེལ། ཕྱི་མ་བདེ་བ་ཅན་དུ་སྐྱེ་
བར་ཐེ་ཚོམ་མེད་དོ། འོད་མདོ་ཞིང་བཀོད་མདོ་དང༌། པདྨ་དཀར་པོ་འཆི་མེད་རྔ་སྒྲ་སོགས་
ཀྱི་དགོངས་པ་ཡིན། ཞེས་དགེ་སློང་རཱ་ག་ཨ་སྱས་སྦྱར་བས་འགྲོ་བ་སེམས་ཅན་མང་པོ་
བདེ་བ་ཅན་དུ་སྐྱེ་བའི་རྒྱུར་གྱུར་ཅིག །སརྦ་མངྒ་ལཾ།
༈ འདི་ནས་ནུབ་ཀྱི་ཕྱོགས་རོལ་ན། བདེ་བ་ཅན་གྱི་འཇིག་རྟེན་ཁམས།
དེ་ན་རྫོགས་པའི་སངས་རྒྱས་བཞུགས། དེ་བཞིན་གཤེགས་པ་ཚེ་དཔག་
མེད། སུ་ཞིག་དེ་ཡི་མཚན་འཛིན་པ། ཞིང་མཆོག་དེ་རུ་སྐྱེ་བར་ཤོག འཆི་
བའི་དུས་སུ་འོད་དཔག་མེད། དགེ་སློང་དགེ་འདུན་བཅས་དེ་མཐོང་། དེ་
ན་བུ་མེད་ཡོད་མ་ཡིན། མངལ་ན་གནས་པའང་ཡོད་མ་ཡིན། རིན་ཆེན་
རྣམས་ཀྱི་པདྨོ་ལས། རྫུ་འཕྲུལ་ཆེན་པོ་འབྱུང་བར་འགྱུར། ཟས་དང་གོས་
དང་སྨན་རྣམས་དང༌། ཆོས་གོས་མལ་ཆ་ལྷུང་བཟེད་རྣམས། སེམས་ཀྱི་
བསམ་མ་ཐག་ཏུ་ནི། དེ་དག་མོད་ལ་འབྱུང་བར་འགྱུར། ཕྱོགས་བཅུར་
བཞུགས་པའི་སངས་རྒྱས་རྣམས། བདེ་བ་ཅན་གྱི་སྔགས་པ་བརྗོད། དེ་
ལྟར་སངས་རྒྱས་བསམ་མི་ཁྱབ། སངས་རྒྱས་ཆོས་ཀྱང་བསམ་མི་ཁྱབ།
འཕགས་པའི་དགེ་འདུན་བསམ་མི་ཁྱབ། བསམ་མི་ཁྱབ་ལ་དད་བྱས་ནས།
རྣམ་པར་སྨིན་པའང་བསམ་མི་ཁྱབ། རྣམ་དག་ཞིང་དུ་སྐྱེ་བར་ཤོག། བདེ་
བ་ཅན་དུ་སྐྱེ་བར་ཤོག བདེ་ཆེན་ཞིང་དུ་སྐྱེ་བར་ཤོག ༈ སྨོན་ལམ་བསྡུས་པ་ནི།
ཨེ་མ་ཧོ༔ ངོ་མཚར་སངས་རྒྱས་སྣང་བ་མཐའ་ཡས་དང་༔ གཡས་སུ་ཇོ་བོ་
ཐུགས་རྗེ་ཆེན་པོ་དང་༔ གཡོན་དུ་སེམས་དཔའ་མཐུ་ཆེན་ཐོབ་རྣམས་ལ༔
སངས་རྒྱས་བྱུང་སེམས་དཔག་མེད་འཁོར་གྱིས་བསྐོར༔ བདེ་སྐྱིད་ངོ་
མཚར་དཔག་ཏུ་མེད་པ་ཡི༔ བདེ་བ་ཅན་ཞེས་བྱ་བའི་ཞིང་ཁམས་དེར༔
བདག་གཞན་འདི་ནས་ཚེ་འཕོས་གྱུར་མ་ཐག༔ སྐྱེ་བ་གཞན་གྱིས་བར་མ་
ཆོད་པ་རུ༔ དེ་རུ་སྐྱེས་ནས་སྣང་མཐའི་ཞལ་མཐོང་ཤོག༔ དེ་སྐད་བདག་
134
135



གིས་སྨོན་ལམ་བཏབ་པ་ཡིས༔ ཕྱོགས་བཅུའི་སངས་རྒྱས་བྱང་སེམས་
ཐམས་ཅད་ཀྱིས༔ གེགས་མེད་འགྲུབ་པར་བྱིན་གྱིས་བརླབ་ཏུ་གསོལ༔
ཏདྱ་ཐཱ༔ པཉྩནྡྲི་ཡ་ཨ་ཝ་བོ་དྷ་ནི་སྭཱཧཱ། ཞེས་པ་འདི་ནི་སྤྲུལ་སྐུ་མི་འགྱུར་རྡོ་རྗེ་
དགུང་ལོ་བཅུ་གསུམ་གསེར་འཕྱང་གི་ལོ་ས་ག་ཟླ་བའི་ཚེས་བདུན་ལ་གཙོ་འཁོར་རྣམས་
ཀྱིས་ཞལ་གཟིགས་པའིཚེ་སངས་རྒྱས་སྣང་བ་མཐའ་ཡས་ཀྱིས་དངོས་སུ་གསུངས་པའོ། །
༈ ཤཱཀྱའི་དབང་པོ་འདྲེན་པ་འོད་དཔག་མེད། མ་ཕམ་འཇམ་དབྱངས་
གསང་བདག་སྤྱན་རས་གཟིགས། བདེ་གཤེགས་འཁོར་བཅས་བདེན་
འབྲས་མི་བསླུ་བའི། བདེན་པའི་སྨོན་ལམ་འདི་བཏབ་མྱུར་འགྲུབ་ཤོག
ནམ་མཁའི་མཐར་ཐུག་སོགས། དགེ་བ་འདི་ཡི༴ འོད་དཔག་མེད༔ སོགས།
༄༅། །སྔ་འགྱུར་བསྟན་པ་རྒྱས་པའི་སྨོན་ལམ་ཆོས་རྒྱལ་དགྱེས་
པའི་ཞལ་ལུང་ཞེས་བྱ་བ་བཞུགས་སོ།
སྔ་འགྱུར་བསྟན་པ་རྒྱས་པའི་སྨོན་ལམ་ཆོས་རྒྱལ་དགྱེས་པའི་ཞལ་ལུང་ཞེས་བྱ་བ། དེའང་
དུས་ཀྱི་ཐ་མ་ལ་རྩ་གསུམ་ལྷའི་ཐུགས་རྒྱུད་བསྐུལ་ནས་བསྟན་པའི་སྙིང་པོ་རིན་པོ་ཆེ་རྒྱས་
པར་གྱུར་ཅིག་སྙམ་དུ་ལན་གཅིག་ཙམ་མོས་པའང་བསོད་ནམས་ཚད་མེད་པ་དང་ལྡན་ཞིང་
རྒྱལ་བའི་སྲས་ཀྱི་སྨོན་ལམ་ཡོངས་སུ་རྫོགས་ནས་སྐྱེ་བ་ཀུན་ཏུ་རྒྱལ་བའི་ཆོས་དང་ཆོས་ཀྱི་
སྙིང་པོ་ཟབ་མོའི་ཐེག་པ་དང་འཕྲད་ནས་འཛིན་སྐྱོང་སྤེལ་བས་མྱུར་དུ་རྣམ་པ་ཐམས་ཅད་
མཁྱེན་པའི་ཡེ་ཤེས་ལ་རེག་པར་འགྱུར་བའི་དགོས་པ་ཡོད་པས། སྐལ་བཟང་རྣམས་ཀྱིས་
136
དུས་དང༌། ཁྱད་པར་ཚོགས་མང་གི་སྐབས་སུ་འདི་ལྟར་སྨོན་ལམ་གདབ་པར་བྱ་སྟེ།
ན་མོ། ཕྱོགས་བཅུའི་བདེ་བར་གཤེགས་པ་སྲས་དང་བཅས། ཁྱད་པར་
མཉམ་མེད་ཤཱཀྱའི་རྒྱལ་པོ་དང༌། རྒྱལ་སྲས་བརྒྱད་དང་གནས་བརྟན་
འཕགས་པའི་ཚོགས། མཁྱེན་བརྩེའི་བདག་ཉིད་མཆོག་རྣམས་དགོངས་སུ་
གསོལ། ཕན་བདེའི་འབྱུང་གནས་བསྟན་པ་རིན་པོ་ཆེ། སྟོན་དང་སེམས་
དཔའ་འཕགས་པའི་མཆོག་རྣམས་ཀྱིས། ཡང་ཡང་དཀའ་བས་བཙལ་ཞིང་
བརྣག་པའི་དོན། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིགམཁན་སློབ་
ཆོས་རྒྱལ་སྤྲུལ་པའི་ལོ་པཎ་དང་། བཀའ་གཏེར་རིག་འཛིན་བརྒྱུད་པའི་
ཡི་དམ་ལྷ། མ་མགོན་གཟའ་རྡོར་བརྒྱུད་གསུམ་དྲེགས་པའི་ཚོགས།
སྔ་འགྱུར་རྩ་གསུམ་ལྷ་ཚོགས་དགོངས་སུ་གསོལ། ཐུབ་བསྟན་མདོ་དང་
སྔགས་ཀྱི་ཚུལ་མཐའ་དག གངས་ཅན་ལྗོངས་སུ་བརྩེ་བས་དྲངས་གྱུར་
པ། ཆེས་ཆེར་སྤེལ་བའི་རྡོ་རྗེའི་དམ་དགོངས་ནས། མཚོ་སྐྱེས་རྒྱལ་བའི་
བསྟན་པ་རྒྱས་གྱུར་ཅིག ཕྱོགས་དུས་རྒྱལ་བའི་སྐུ་གསུང་ཐུགས་རྡོ་རྗེ།
རིགས་གསུམ་སེམས་དཔའི་སྒྱུ་འཕྲུལ་རོལ་མོ་ཡིས། གངས་ཅན་ཕན་
བདེའི་ཉི་མ་གསལ་བར་མཛད། མཚོ་སྐྱེས་རྒྱལ་བའི་བསྟན་པ་རྒྱས་གྱུར་
ཅིག རྒྱལ་དང་རྒྱལ་སྲས་འཕགས་པ་ཆེན་པོའི་ཚོགས། བསམ་བཞིན་
སྤྲུལ་པའི་ཟློས་གར་ཉེར་བཟུང་ནས། དྲི་མེད་རྒྱལ་བསྟན་ནོར་བུའི་རྒྱལ་
137



མཚན་བསྒྲེང༌། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག ཐུན་
མོང་ཐུན་མིན་གཞུང་ཀུན་རང་དབང་གིས། མ་ནོར་བསྒྱུར་ཞུས་གཏན་ལ་
ཕབ་པ་ཡིས། གངས་ལྗོངས་སྣང་བའི་སྒོ་ཆེན་ཐོག་མར་ཕྱེས། མཚོ་
སྐྱེས་རྒྱལ་བའི་བསྟན་པ་རྒྱས་གྱུར་ཅིག སྐལ་བཟང་གདུལ་བྱའི་མདོ་དང་
སྔགས་ཀྱི་ཚུལ། ཉམས་སུ་ལེན་ལ་གཞན་དྲིང་མི་འཇོག་པར། བཀའ་དང་
དགོངས་པ་འགྲེལ་བའི་གཞུང་ཀུན་རྫོགས། མཚོ་སྐྱེས་རྒྱལ་བའི་བསྟན་པ་
རྒྱས་གྱུར་ཅིག བདེན་གསུང་བཀའ་ཡི་རྒྱ་མཚོ་ཆེན་པོ་ལས། ཟབ་མོའི་
ཆོས་གཏེར་ནོར་བུས་མངོན་པར་མཛེས། མདོ་དང་སྔགས་ཀྱི་ལམ་བཟང་
ཟུང་དུ་འབྲེལ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག རྨད་བྱུང་
ཟ་ཧོར་མཁན་པོའི་སྤྱོད་པ་དང༌། མཚུངས་མེད་དཔལ་ལྡན་ཀླུ་ཡི་ལྟ་བ་
གཉིས། ཟུང་འབྲེལ་བརྒྱུད་པའི་བཀའ་སྲོལ་ཕྱག་རྒྱས་བཏབ། མཚོ་སྐྱེས་
རྒྱལ་བའི་བསྟན་པ་རྒྱས་གྱུར་ཅིག ཟབ་མོའི་ནང་རྒྱུད་སྡེ་གསུམ་དགོངས་
པའི་བཅུད། ཐུན་མིན་མན་ངག་གསང་བའི་ལམ་མཆོག་ནས། འཇའ་
ལུས་ཆོས་སྐུར་གཤེགས་པའི་ངོ་མཚར་འབར། མཚོ་སྐྱེས་རྒྱལ་བའི་བསྟན་
པ་རྒྱས་གྱུར་ཅིག རབ་འབྱམས་ཞི་ཁྲོའི་ཁྱབ་བདག་སྒྲུབ་སྡེ་བརྒྱད།
བཀའ་བབ་རིག་འཛིན་སོ་སོའི་དགོངས་བཅུད་དང༌། ཀུན་འདུས་པདྨའི་
བཀའ་སྲོལ་གཅིག་ཏུ་འཁྱིལ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་
ཅིག རྒྱུ་དང་འབྲས་བུ་གསང་སྔགས་ཐེག་པ་ཆེ། ཚང་ལ་མ་ནོར་རིག་
འཛིན་བརྒྱུད་པའི་ལུང་། ཌཱ་ཀིའི་ཞལ་གྱི་དྲོད་རླངས་ཐོ་ལེ་བ། མཚོ་སྐྱེས་
རྒྱལ་བའི་བསྟན་པ་རྒྱས་གྱུར་ཅིག རྡོ་རྗེ་འཆང་གི་དགོངས་དོན་བདུད་
རྩིའི་བཅུད། མཁས་གྲུབ་བྱེ་བའི་ཞལ་ནས་སྙན་དུ་བརྒྱུད། རྟོག་གེ་ངན་
པའི་རང་བཟོས་མ་བསླད་པ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག།
གསེར་ཞིང་ནོར་བུའི་སྤྲུས་པའི་ཡོན་གྱིས་ཀྱང་། མི་འགུགས་དབྱིངས་ཀྱིས་
མཁའ་འགྲོའི་ཐུགས་མཛོད་ཆོས། བརྩེ་བས་རྗེས་འཇུག་སྐལ་བ་ཁོ་ནར་
བཀྲམ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག །ངོ་བོ་ཀ་ནས་དག་
པའི་ཡེ་ཤེས་ལ། རང་བཞིན་ལྷུན་གྱིས་གྲུབ་པའི་གདངས་ཤར་བས། བླུན་
སྒོམ་སེམས་ལས་འདས་པའི་རྫོགས་པ་ཆེ། མཚོ་སྐྱེས་རྒྱལ་བའི་བསྟན་པ་
རྒྱས་གྱུར་ཅིག ཡོད་མེད་ཕྱོགས་རེར་ཞེན་པའི་དམིགས་གཏད་ཞིག
མཐར་འཛིན་ལྟ་བའི་འཛིན་སྟངས་དྲུང་ནས་ཕྱུང་། གཞི་ལམ་འབྲས་བུའི་
སྣང་སྟོང་ཟུང་དུ་འཇུག མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག
དུས་གསུམ་རྒྱལ་བའི་དགོངས་པ་མཐར་ཐུག་དོན། ཟབ་ཞི་སྤྲོས་བྲལ་འོད་
གསལ་འདུས་མ་བྱས། རིག་སྟོང་མི་ཤིགས་རྡོ་རྗེ་གྲུབ་པའི་མཐའ། མཚོ་
སྐྱེས་རྒྱལ་བའི་བསྟན་པ་རྒྱས་གྱུར་ཅིག མང་དུ་ཐོས་པ་ལུང་གི་སྤྲིན་
འཁྲིགས་ཤིང་། ཕ་རོལ་རྒོལ་འཇོམས་རིགས་པའི་གློག་ཕྲེང་འབར། མན་
138
139



ངག་གནད་ཀྱི་བདུད་རྩི་སྙིང་ལ་སིམ། མཚོ་སྐྱེས་རྒྱལ་བའི་བསྟན་པ་རྒྱས་
གྱུར་ཅིག། རྨད་བྱུང་ཨ་ཏི་ཡོ་གའི་གསང་ལམ་ནས། མ་ལུས་རྒྱལ་བ་ཀུན་
གྱི་ཡེ་ཤེས་སྐུ། ཁྱབ་བདག་འཇམ་དཔལ་རྡོ་རྗེར་རབ་བསྒྲུབ་པ། མཚོ་
སྐྱེས་རྒྱལ་བའི་བསྟན་པ་རྒྱས་གྱུར་ཅིག ཡང་དག་ཚད་མ་གསུམ་གྱི་ང་རོ་
ཡིས། ལྟ་དམན་རི་དྭགས་ཚོགས་རྣམས་སྒྲོག་མཛད་པ། ཐེག་མཆོག་སེང་
གེའི་སྒྲ་དབྱངས་ས་གསུམ་ཁྱབ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་
ཅིག། རྒྱལ་བསྟན་ཡོངས་སུ་རྫོགས་པའི་གོས་བཟང་རྩེར། འོད་གསལ་རྡོ་
རྗེ་སྙིང་པོའི་ཏོག་མཛེས་པ། ཕྱོགས་ལས་རྣམ་པར་རྒྱལ་བའི་རྒྱལ་མཚན་
མཐོ། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིགབདག་སོགས་དེང་ནས་
འགྲོ་བ་ཇི་སྲིད་དུ། བསྟན་དང་བསྟན་པའི་སྙིང་པོ་ཡོངས་རྫོགས་པ།
མཁའ་ཁྱབ་ཞིང་དུ་འཛིན་སྐྱོང་སྤེལ་བ་ཡིས། མཚོ་སྐྱེས་རྒྱལ་བའི་བསྟན་
པ་རྒྱས་གྱུར་ཅིག མདོར་ན་མཁས་བཙུན་གྲུབ་པའི་རྣམ་ཐར་གྱིས། རྒྱལ་
བསྟན་སྤེལ་བའི་ཕྲིན་ལས་མཁའ་ཁྱབ་པའི། བསྟན་འཛིན་དམ་པས་
ས་སྟེང་ཡོངས་གང་ནས། མཚོ་སྐྱེས་རྒྱལ་བའི་བསྟན་པ་རྒྱས་གྱུར་ཅིག
དཔལ་ལྡན་བླ་མའི་སྐུ་ཚེ་རབ་བརྟན་ཅིང་། བསྟན་པའི་སྦྱིན་བདག་མངའ་
ཐང་དར་བ་ཡིས། ཆོས་སྲིད་མི་ནུབ་ནོར་བུའི་རྒྱལ་མཚན་བསྒྲེངས། མཚོ་
སྐྱེས་རྒྱལ་བའི་བསྟན་པ་རྒྱས་གྱུར་ཅིག ཅེས་རྒྱལ་བ་ཐམས་ཅད་ཀྱི་ངོ་བོ་དཔལ་
ལྡན་སངས་རྒྱས་པདྨ་སྐྱེས་འཆི་མེད་མཚོར་འཁྲུངས་རྒྱལ་བའི་བསྟན་པ་སྔ་འགྱུར་རྙིང་མ་
ཞེས་གྲགས་པ་འདི་ནི་རྒྱལ་བསྟན་ཡོངས་སུ་རྫོགས་པའི་ཕྱི་མོ་ཡིན་ཅིང་ཟབ་གནད་ཆེ་བ་
དུ་མའི་ཁྱད་ཆོས་དང་། ལྟ་སྒོམ་རྣམ་པར་དག་པ་རྒྱལ་བ་དགྱེས་པའི་ལམ་བཟང་མ་ནོར་
བ་ཡིན་པ་འདི་ངོ་ཤེས་ནས་ནོར་བུ་རིན་པོ་ཆེ་བྱི་དོར་བྱས་ཏེ་རྒྱལ་མཚན་གྱི་རྩེ་ལ་མཆོད་
པ་བཞིན་དུ་གང་ཟག་སྐལ་བ་དང་ལྡན་པ་རྣམས་ཀྱིས་འཆད་རྩོད་རྩོམ་གསུམ་གྱི་ཕྲིན་ལས་
རླབས་པོ་ཆེས་ཕྱོགས་ཐམས་ཅད་དུ་དར་ཞིང་རྒྱས་པར་མཛད་པའི་ཐུགས་ཁུར་བཞེས་པ་
དང༌། དེ་ལྟ་བུའི་བཞེད་པ་ཡིད་བཞིན་དུ་འགྲུབ་པའི་རྟེན་འབྲེལ་སྨོན་ཚིག་ཏུ་རྙིང་བསྟན་
ལ་སྙིང་ཐག་པ་ནས་ལྷག་བསམ་རྣམ་པར་དག་པས་མི་ཕམ་འཇམ་དབྱངས་རྣམ་རྒྱལ་རྒྱ་
མཚོས་གནས་དུས་རྟེན་འབྲེལ་བཟང་པོའི་གུང་ཐུན་ལ་གང་ཤར་ བྲིས་པ་དགེ་ལེགས་
འཕེལ།
༈ བསྟན་པའི་དཔལ་གྱུར་ བླ་མའི་ ཞབས་པད་བརྟན། བསྟན་འཛིན་
སྐྱེས་བུའི་ས་སྟེང་ཡོངས་ལ་ཁྱབ། བསྟན་པའི་སྦྱིན་བདག་མངའ་ཐང་
འབྱོར་བ་རྒྱས། བསྟན་པ་ཡུན་རིང་གནས་པའི་བཀྲ་ཤིས་ཤོག།
༈ རྒྱལ་བ་ཀུན་གྱི་ཉེ་ལམ་གཅིག་པུ་རུ། རྒྱལ་བས་ཡོངས་བསྔགས་ཐེག་
མཆོག་རྫོགས་པ་ཆེ། རྒྱལ་དབང་པདྨའི་རིང་ལུགས་རྙིང་མ་བའི། རྒྱལ་
བསྟན་ཉིན་མོར་རྒྱས་པའི་བཀྲ་ཤིས་ཤོག
༈ སྟོན་པ་འཇིག་རྟེན་ཁམས་སུ་བྱོན་པ་དང་། བསྟན་པ་ཉི་འོད་བཞིན་དུ་
༈
140



གསལ་བ་དང་། བསྟན་འཛིན་ཕུ་ནུ་བཞིན་དུ་མཐུན་པ་ཡི། བསྟན་པ་ཡུན་
རིང་གནས་པའི་བཀྲ་ཤིས་ཤོག
༈ བདག་དང་གཞན་ཀྱི་དུས་གསུམ་གྱིས། འབྲེལ་བའི་ཚོགས་གཉིས་
ལ་བརྟེན་ནས། རྒྱལ་དབང་པདྨ་སཾ་བྷ་ཝའི། བསྟན་པ་ཡུན་རིང་འབར་
གྱུར་ཅིག །
༈ ཐུབ་བསྟན་མཛེས་པའི་རྒྱན་གཅིག་ཀློང་ཆེན་པ། བཤད་སྒྲུབ་བསྟན་
པའི་མངའ་བདག་འཇིགས་མེད་གླིང༌། མཚུངས་མེད་བླ་མའི་བསྟན་པ་
སྲིད་མཐའི་བར། བཤད་སྒྲུབ་ཐོས་བསམ་སྒོམ་པས་འཛིན་གྱུར་ཅིག
༈ གངས་རིས་རྭ་བའི་བསྐོར་བའི་ཞིང་ཁམས་སུ། ཕན་དང་བདེ་བ་མ་
ལུས་འབྱུང་བའི་གཞི། སྤྱན་རས་གཟིགས་དབང་བསྟན་འཛིན་རྒྱ་མཚོ་ཡི།
ཞབས་པད་སྲིད་མཐའི་བར་དུ་བརྟན་གྱུར་ཅིག
༈ ༀ་སྭ་སྟི། གཞོམ་བྲལ་འཆི་མེད་རྟག་པ་རྡོ་རྗེའི་སྐུ། ཚེ་ལ་མངའ་བརྙེས་
རིག་འཛིན་དྲང་སྲོང་ཚོགས། དེང་འདིར་མ་གཡེལ་བདེན་ཚིག་འགྲུབ་པ་
དང༌། སྔ་འགྱུར་བསྟན་ འཛིན་ གསང་ གསུམ་ ཞབས་བརྟན་མཛོད།
༡ ཐབས་ཤེས་ཟུང་འཇུག་འགྱུར་མེད་མཉམ་པར་སྦྱོར། འཁོར་འདས་
ཐམས་ཅད་རིག་པའི་ངང་དུ་བཟླུམས། རྒྱལ་ཀུན་འཕྲིན་ལས་སྙིང་པོ་
མངོན་དུ་གྱུར། ཡོན་ཏན་རྒྱ་མཚོའི་མངའ་བདག་ཞབས་བརྟན་གསོལ།
༢ ལྟ་བ་སྤྲོས་བྲལ་གངས་ཀྱི་རི་བོ་རུ། སྒོམ་པ་མི་འགྱུར་གཡུ་ཡི་རལ་པས་
བརྗིད། སྤྱོད་པ་བྱུང་རྒྱལ་འཇིགས་མེད་མཆེ་སྡེར་ངོམ། མི་ཡི་སེང་གེ་སྐུ་
ཚེ་བསྐལ་བརྒྱར་ཤོག ༣ གཉིས་སྣང་ཆུ་འཛིན་ཀ་དག་དབྱིངས་སུ་ཡལ།
གཞི་ཡི་ཆོས་ཉིད་རིག་སྟོང་ཉིན་བྱེད་རྒྱས། རྩལ་གྱི་འོད་ཟེར་སྐལ་བཟང་
པདྨོའི་གཉེན། དྲིན་ཅན་མཚུངས་མེད་བླ་མ་ཞབས་བརྟན་གསོལ། ལ
རྒྱུད་རྒྱལ་ཟབ་ཆོས་གབ་སྦས་མངོན་གསལ་སོགས། གསང་སྔགས་བསྟན་
པ་རན་པར་དམ་ལྡན་ལ། སྤེལ་བའི་གསང་མཛོད་མངའ་བརྙེས་སྔགས་
འཆང་བ། རྡོ་རྗེ་ཆོས་ཀྱི་ངོ་བོར་ཞབས་བརྟན་གསོལ། ༥ སྣང་གྲགས་
ལྷ་སྔགས་དྲན་རྟོག་ཆོས་ཀྱི་སྐུ། ཡེ་ནས་དག་པའི་ངང་དུ་སྐྱེ་འཇིག་བྲལ།
རང་བཞིན་གཉུག་མའི་གཤིས་སུ་སྣང་སྲིད་ཆོས། མཉམ་རྫོགས་ཆེན་པོའི་
ཀློང་དུ་ཞབས་བརྟན་གསོལ། ༦ གསོལ་འདེབས་བགྱིད་ལ་མི་མཐུན་
ཀུན་ཞི་ནས། ལྷ་བསམ་དག་དང་ཆོས་ཉིད་ཆོས་ཅན་འབྲས། རྩ་གསུམ་
ཆོས་སྐྱོང་བདེན་པའི་ནུས་མཐུ་ཡིས། སྨོན་པའི་དོན་འགྲུབ་བཀྲ་ཤིས་ཀུན་
ཁྱབ་ཤོག ༧ རྒྱལ་སྲིད་བདུན་གྱི་གྲངས་ལྡན་ཚིག་གི་ཕྲེང་། འདི་ལྟར་བགྱིས་
པའི་རྟེན་འབྲེལ་ལེགས་ཚོགས་ཀྱིས། སྔ་འགྱུར་བསྟན་དར་བསྟན་འཛིན་སྐུ་ཚེ་བརྟན།
མཁའ་མཉམ་ཆོས་མཐུན་བདེ་དགའི་དཔལ་སྤྱོད་ཤོག ཅེས་གུ་ན་བྷ་དྲར་འབོད་པས་རྩེ་
གཅིག་ཏུ་གསོལ་བ་བཏབ་པ་སརྦ་ཤུབྷཾ།
142
143



༈ ནམ་སྤྲུལ་རིན་པོ་ཆེའི་ཞབས་བརྟན་མི་ཤིག་རྡོ་རྗེའི་རང་སྒྲ་བཞུགས། ཨོཾ་ སྭ་ སྟི། ངོ་
མཚར་རྨད་བྱུང་གཏན་གྱི་སྐྱབས་གྱུར་པ། ངོ་མཚར་མཚན་དཔེའི་གཟི་
འབར་སྤྲུལ་བའི་སྐུ། ངོ་མཚར་འཆི་མེད་པདྨ་ཀ་ར་སོགས། ངོ་མཚར་
ཚེ་ཡི་ལྷ་ཚོགས་དགོངས་སུ་གསོལ། གངས་ལྗོངས་རྒྱལ་བསྟན་ཡོངས་ཀྱི་
མ་ཕྱི་མཆོག གངས་ཀྱི་རི་བོའི་སུལ་ན་འདྲེན་མཛད་པ། གངས་ཅན་
མགོན་པོ་མཚོ་སྐྱེས་རྡོ་རྗེ་ཞེས། གང་གི་བསྟན་འཛིན་སྐུ་ཚེ་བསྲིངས་བར་
མཛོད། འཇིགས་མེད་དམ་བཅའ་རི་རྒྱལ་མཆེད་པོར་ངོམ། ཟད་མེད་
ཡོན་ཏན་ནམ་མཁའི་མཐའ་ལ་འགྲན། ཚད་མེད་གཞན་ཕན་ནོར་བུའི་
མཛོད་ལ་དབང་། དཔག་མེད་ཕྲིན་ལས་དཔལ་འབར་ཞབས་བརྟན་
གསོལ། བསྟན་པ་རྒྱ་མཚོའི་སྙིང་པོ་རྡོ་རྗེ་ཐིག ལྟ་བ་རྒྱ་མཚོའི་ཡང་ཟབ་
རྫོགས་པ་ཆེ། གྲུབ་མཐའ་རྒྱ་མཚོའི་རྩེར་གྱུར་སྔ་འགྱུར་པའི། བཀའ་
གཏེར་རྒྱ་མཚོའི་དཔལ་དུ་ཞབས་བརྟན་གསོལ། ཕྱི་ལྟར་སོ་བྱང་རྩ་བ་
རབ་ཏུ་བརྟན། ནང་ལྟར་ཕྱིན་དྲུག་སྤྱོད་པའི་ཡལ་འདབ་རྒྱས། གསང་
བ་དོན་གྱིའི་འབྲས་བུ་གཡུལ་ཟ་བ། འཇིགས་མེད་ནམ་མཁའི་ནོར་བུ་
ཞབས་བརྟན་གསོལ། མདོར་ན་རྒྱལ་བསྟན་བཤད་སྒྲུབ་བྱ་བ་ལ། མི་
མཐུན་འགལ་རྐྱེན་སྤྲིན་ཚོགས་རང་སར་དེངས། བཞེད་རྒུའི་དོན་ཀུན་མ་
ལུས་ལྷུན་འགྲུབ་ནས། གསང་གསུམ་གཡོ་མེད་བསྐལ་བརྒྱར་ཞབས་
བརྟན་ཤོག ཅེས་པ་འདི་ལྟར་རྗེས་དཔོན་རིན་པོ་ཆེའི་ཉེ་གནས་གཞན་དགའ་མཆོག་
གིས་ལྷ་དར་དང་ཀྲུང་གོར་བཅས་ཆགས་དགོན་ནས་བསྐུལ་བས་ཆུ་ལུག་རྒྱ་ཟླའི་དཀར་
ཕྱོགས་རྒྱལ་བ་དང་པོའི་ཉིན་ལ་སྒྲུབ་གནས་མེ་འབར་ཕུག་ཏུ་ཉི་གྲགས་སྤྲུལ་མིང་བདུན་པ་
གུ་ཎ་བྷ་དྲས་སྦྱར་བ་ཛ་ཡནྟུ། མངྒ་ལམ།
༈ ཧྲི་སྔོན་ཚེ་རྣལ་འབྱོར་དབང་ཕྱུག་ནུས་ལྡན་པ། བར་དུ་པདྨའི་རྒྱལ་ཚབ་
བདུད་འདུལ་གླིང་། སྙིགས་དུས་བསྟན་འགྲོའི་མགོན་པོ་རྫོགས་ཆེན་པ།
ཀུན་གྲོལ་རྣམ་རྒྱལ་ཞབས་ལ་གསོལ་བ་འདེབས། བསྟན་པ་ཡུན་རིང་
གནས་པའི་བཀྲ་ཤིས་ཤོག ། རྒྱལ་ཀུན་ཐུགས་རྗེས་ཕྲིན་ལས་གཅིག་
སྡུས་པ། སྙིགས་དུས་འགྲོ་བའི་སྐྱབས་མགོན་ཨོ་རྒྱན་རྗེས། བསྟན་པ་
ཕྱོགས་དུས་ཀུན་ཏུ་དར་ཞིང་རྒྱས། བར་ཆད་བདུད་ལས་རྒྱལ་བའི་བཀྲ་
ཤིས་ཤོག ། རྩ་བརྒྱུད་བླ་མའི་བྱིན་རླབས་སྙིང་ལ་ཞུགས། ཡི་དམ་
ལྷ་ཡིས་རྗེས་བཟུང་དངོས་གྲུབ་ཐོབ། མཁའ་འགྲོ་དམ་ཅན་ལུས་དང་གྲིབ་
བཞིན་འགྲོགས། གང་བསམ་ལྷུན་གྱིས་འགྲུབ་པའི་བཀྲ་ཤིས་ཤོག།
༈ རྡོ་རྗེ་སློབ་དཔོན་ཞབས་བརྟན་བཞེད་པ་འགྲུབ། དགེ་འདུན་སྡེ་འཕེལ་
བཤད་སྒྲུབ་བསྟན་པ་དར། འཁོར་སློབ་སྦྱིན་བདག་མངའ་ཐང་འབྱོར་བ་
རྒྱས། བསྟན་པ་ཡུན་རིང་གནས་པའི་བཀྲ་ཤིས་ཤོག །
༈ སྣང་གྲགས་རིགས་གསུམ་ལྷ་སྔཊ་ཆོས་སྐུའི་ངང་། སྐུ་དང་ཡེ་ཤེས་
144
145



རོལ་བ་འབྱམས་ཀླས་པ། ཟབ་གསང་རྣལ་འབྱོར་ཆེན་པོ་ཉམས་ལེན་ལ།
དབྱེར་མེད་ཐུགས་ཀྱི་ཐིག་ལེ་རོ་གཅིག་ཤོག
༈ སྐྱེ་བ་ཀུན་ཏུ་ཡང་དག་བླ་མ་དང་། འབྲལ་མེད་ཆོས་ཀྱི་དཔལ་ལ་
ལོངས་སྤྱོད་ནས། ས་དང་ལམ་གྱི་ཡོན་ཏན་རབ་རྫོགས་ནས། རྡོ་རྗེ་འཆང་
གི་གོ་འཕང་མྱུར་ཐོབ་ཤོག
སྤྱི་ཁྱབ་ཇུས་འགོད་པ།
རྩོམ་སྒྲིག་འགན་ཁུར་བ།
འཇིགས་མེད་རྡོ་རྗེ།
འཇིགས་མེད་རྡོ་རྗེ།
དོན་དགའ།
i
A
ཁམས་ཡིད་ལྷུང་སྔ་འགྱུར་རྒྱ་རོང་དགོན་བསམ་ལྷུན་དུང་སྒྲུབ་ཆེན་མོའི་
ཞལ་འདོན་ཕྱོགས་བསྒྲིགས།
Its
ར་
，
༧
༤
གསe，
ཡགཉ༔
/
བྱ
.
t-， དྭཁན་
，
བ
.
དss
དེA•
1
--
1
ཆ་
I
བྷུདྡྷ་བོད་རིག་རྩལ་ཞབས་ཞུ་ཁང་གིས་པར་བསྐྲུན་བྱས།
..
s:
།
•
བt
:;
-
-
ད་་་
དཔེ་རིན་སྒོར། 7
ཚ
，
ག
146
14



འཛམ་གླིང་གེ་སར་རྒྱལ་པོ།



འཇིགས་བྲལ་སྔ་འགྱུར་བསྟན་
པའི་རྒྱལ་མཚན་བསྒྲེངས། །
ལུང་རྟོགས་ཆོས་ཀྱི་རྒྱལ་རྔ་
ཕྱོགས་ཀུན་བསྒྲགས། །
རིགས་ལམ་སེངྒེའི་ང་
རོས་ས་གསུམ་ཁྱབ། ། །
མཚུངས་མེད་དགེ་མཚན་
སྣང་བ་རྒྱས་གྱུར་ཅིག །
དྲི༔ མིང་པས་སོ།
ཙིནདཌྷ ཏརུ
༢ བུ དདྷ ནཱ ། ཨཙིs
རུ། སམན བུ༨
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུང་ས།



ཆོས་ཚུལ་འདི་ཡང་ཉི་ཟླའི་དཀྱིལ་འཁོར་བཞིན། །
ཕྱོགས་ཀྱི་ཐ་གྲུ་ཀུན་ཏུ་གྲགས་གྱུར་ཏེ། །
བློ་གྲོས་པདྨོ་རབ་ཏུ་རྒྱས་བྱེད་ཅིང་། །
སངས་རྒྱས་བསྟན་པ་དར་ཞིང་རྒྱས་པར་ཤོག །
